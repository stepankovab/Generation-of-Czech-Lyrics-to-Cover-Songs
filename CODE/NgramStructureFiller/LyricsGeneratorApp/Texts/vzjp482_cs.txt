PROKLÍNÁM TĚ

Proklínám tě: ať džinů pouštních cech
se vypouští z všech lahví; k tobě hbitě
domů, sraz tam, na požadavky spěch —
tři přání nesplnit, spíš vyprázdní tě:
od ženy, dětí, kočky; pak ti dají
povolení k průjmu, síly sněti,
takovým až kouzlem, že tě zhnojí
přinejmenším na desetiletí.

Proklínám tě: ať tě roj štěnic honí;
ať v každé partii dostaneš mat;
ať v křesle zabydlí se škorpióni,
v oblíbeném; ať máš na prohrávání
sklony Detroitských Lvů, dokonce nad.
Každý tvůj let ať zpoždění má rád.
