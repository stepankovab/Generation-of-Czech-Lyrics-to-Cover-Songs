LÁSKA NEPOSTAČÍ

Láska nepostačí: není jídlo, pití
ni spánek pod střechou deštivou nad hlavou
není ráhno k němuž topící-se plavou,
které stoupá, klesá, houpá beze zbytí.
Láska do plic ztěžklých nádech nenavrátí
nepročistí krev a nenarovná kosti,
přesto mnohý pro ni smrti blíž se klátí
zatímco tu řečním, neb’ jí nemá dosti.

Nelze vyloučit, že, sama v těžké chvíli
přitlačena nouzí, volnost žádajíc
potřebujíc nutně, za hranicí síly
prodám lásku tvoji, jen za klid, nic víc.
Za sousto, vzpomínku na noc v ráji
zaprodala bych. Snad. Pochybuji.
