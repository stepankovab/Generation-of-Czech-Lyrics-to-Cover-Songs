SNUBNÍ SPÁNEK

Přec, s bolem sladkým, skončil polibek:
Jak zvolna náhlé kapky poslední
s třpytivých střech, po bouři nevšední,
tak řídce srdcí dvou tep časem tek.
Prostřených hrudí otevření, vděk
sezdaných květů rozvalení v šíř
přes lodyh cop; růží rtů hořel keř,
lísavě spjat, polohou nedalek.
Spánek je vnořil hloub než přiliv snů,
níž a dál pluli pod snů dohledem.
Zvolna své duše vzdalovaly dnu
výš, vodním leskem zaplaveným dnem;
až mlází mízou snad omlazen tu
procitl, vážil: na ní pohledem.
