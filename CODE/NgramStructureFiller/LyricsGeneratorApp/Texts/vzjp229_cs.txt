INVICTUS (Nezmar)

Z noci, jež obestírá mě
tmou, nedozírnou, propastnou,
vděčím všem božstvům, příslušně,
za nepoddajnou duši mou.

Přes okolností sevření
jsem neucuknul, neceknul.
Štěstěnou vydán, k zmlácení,
zbrocenou hlavu nesehnul.

Za tímto místem zloby, slz,
tyčí se, čeká, stinný Děs,
navzdory hrozbě roků, skrz,
jsem tu a budu, ani třes.

Přes všechen řád a pevnost vrat,
přes výčet trestů, listinný,
Já osud mám, svůj, v hrsti vzat:
Kapitán duše, jediný.
