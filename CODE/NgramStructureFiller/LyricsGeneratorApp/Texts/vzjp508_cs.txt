NEVYZPYTATELNOST (VIDINA)

Mraků pod lunou ploucích žhavý lem
pálí mráz prázdnoty co vzduchem čpí.
Je modro zuřivé, a tento vjem
prochladlých očí než se pomodlí,
skrz hoře skla, v objetí vystydlém
pospájí s životem, snad kopií.
Lež není v oblacích kol luny, těm
hořkne jen modř, však pročpak by se jí
kořil snad někdo, modlil k oblastem
vzdáleným ještě víc? Co vnímají
v té dáli nejzažší; vždyť průnikem
nad víru jasné luny setkají
se s koncem tmy; věřící příliš žhnou,
přehlíží mraky ploucí pod lunou.
