NEVIŇ MOU LOUTNU

NEVIŇ mou loutnu ! Musí znít
tak nebo onak jak chci já.
Mdlý důvtip loutnu váže, nit
nápěvů, tónů vedu já.
Byť trochu zaskočí můj zpěv,
tvé změny dotkne se, kroť hněv,
krom loutny viň.

Mé loutny, žel, té bez vin dál,
byť bez reptání přitaká,
hrajíc, co já si předsevzal
zazpívat hostům z publika;
Ač moje hraní prosté je
a ke přetvářce nehraje,
krom loutny viň.

Má loutna, struny, bez vzdoru,
nekladou ranám odporu;
Nenič je poté, neslušně,
odreaguj se odlišně;
Byť zpěvy, jež ti notují,
natruc tvou změnu kvitují,
krom loutny viň.

Truc žádá trucu, změny změn,
a slibu zrada má mít hlas.
Tvůj přečin, příběh, údiv ven,
právem má nárok na ohlas:
Pakli z tvých zásluh vyústí
zpěv o tvé stálé věrnosti,
krom loutny viň.

Viň pouze sebe z přečinů,
ze zásluh z nichž máš ostudu;
Změň směr, zruš zloby příčinu,
pak zazní loutna v souladu;
Však pokud zatím prstoklad,
tvou vinou hrá dál sled tvých vad,
krom loutny viň.

Sbohem, bezjmenná, strháš-li
mé struny vzpurně v odboji,
věz, aby struny nedošly,
mám další, loutně k výstroji.
A pokud by ses rděla snad
z prostinkých Slok, vždy dbej mých rad,
krom loutny viň.
