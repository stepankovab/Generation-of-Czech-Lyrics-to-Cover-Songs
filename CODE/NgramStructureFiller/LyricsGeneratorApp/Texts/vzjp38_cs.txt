136

Když duše zhrozí se, že dorážím,
ubezpeč, Bill jsem, budu, vůle tvá,
ať ví, že vpustíš co je soudem tvým,
na cestě lásky vše, co vyplývá.
Bílek tvou pokladnici naplní,
pilnosti plná přijmi pilníka;
zor rozšíří a s vůlí vyplní
dohledný příjem jednoočníka.
V zástupu čísel projdu po plyši
vždyť v účtárně tvé já jsem jednička,
bez drahot nula tvoje nejbližší,
já nic než laskomina sladičká.
    Se jménem mým si hrej a miluj dál
    mne, neboť já Vil-nost-ro-zúčtoval.
