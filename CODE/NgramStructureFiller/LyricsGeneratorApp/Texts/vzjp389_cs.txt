AČ UŽ SE HROUTÍ

Tohle jsou jen fešné žvásty, jak já Tě mám rád.
V životě jsem neměl na druhé pomyšlení.
Já jsem jen žoldácký prospěchář, na každý pád:
Boha chci, Tebe, přátel mít k posloužení.
Útěcha, požitky, klid, to je součet mých met.
Nezapřu, o fous bych nevystoupil ze své role:
O lásce řečním — papouch co Řek jakbysmet —
uvězněn v sobě vždy cílím své startovní pole.
Jenžes mi (pozdě) už odkryla vše co bych měl.
Vidím tu propast. Vše, čím jsi, mi posloužilo
vyklenout srdce v most, po kterém návrat by šel
z exilu, zmužnět. Leč mostu se přitížilo.
Žehnám ti ač už se hroutí. Záslužné rány,
kterés mi dala jsou drahé mi nad všechny ceny.
