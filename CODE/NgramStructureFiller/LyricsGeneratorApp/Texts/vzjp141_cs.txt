STÁLICE JASNÁ

Stálice jasná, kéž jak ty bych žil —
ne sám, však noci jedinečný třpyt,
navěky shlížel, víčka nesklížil,
jak poustevník, co skromně snáší bdít,
nad vodních proudů kněžskou svátostí
očisty, lidstva břehy omývat,
či zrakem hladit hebké tajnosti
škrabošky sněžné, vrcholů i blat —
ne —  přesto pevný, dále stálý ať,
v polštářích kypré lásky zanořen,
skrání svou snímám stoupat, klesat hruď,
probuzen navždy, sladce rozjitřen,
neruše, každým něžným dechem s ní,
tak věčně žít —  či závrať poslední.
