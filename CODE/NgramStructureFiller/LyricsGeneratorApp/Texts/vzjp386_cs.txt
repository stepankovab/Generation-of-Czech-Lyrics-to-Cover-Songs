ZASKOČENÍ

Po sebejistém vkročení do zahrady,
kde se ti před čtyřmi hodinami tak věnovala,
nalézáš docela jinou tam, kde seděla.

Pokud ti brní v hlavě a štípe v očích,
vida její bledou nehybnou tvář a sepjaté ruce,
svírané bouřnými mračny žalu,

nenabízej jí ani slovo útěchy, člověče,
potlač sebemenší náznak své vlastní úzkosti,
stáhni se potichu, bez okukování –

Hle, temné ostří její dvousečné sekery:
svátost truchlení nad nedosažitelným.
