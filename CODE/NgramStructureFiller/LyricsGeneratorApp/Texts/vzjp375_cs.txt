DULCE ET DECORUM EST

Křivě, jak staří žebráci pod vaky
do kolen, s kašlem bab kleli skrz kal
my od zsinalých světlic vedše zraky
šli, klopýtali lačně v úkryt dál.
V pochodu spali. Kdekdo bez bot již
jen obut v krev, ochromlí; osleplí;
únavou zpití; hluší, ba i když
granáty s plynem za nás zaduply.
Plyn! Hoši! PLYN! — extáze tápání
neohrabané masky, jen tak tak,
jeden dál řve, klopýtá v sípání,
jak v ohni, v louhu dál se zmítá však.  —
Skrz mlhu skel, zelený světla dech
moře já hleděl naň jak v něm se topí.
Před zrakem bezmocným, ve všech mých snech
se na mě vrhá, chrčí, zas se topí.

Kdybys i ty si v dusném snění stoup’
za vůz kam jsme jej hrubě naložili
a v tváři padlé viděl bělma v sloup,
jak ďábla výčty vin by položily,
ba slyšel každý výmol scedit krev,
kloktavě od plic pěnou-leptaných,
těch soust hořkých zjev
v nevinných ústech, vředy zdeptaných,  —
pak příteli bys netroufal si nést
smělých sláv snůšky dětem, sliby, hory,
starou Lež: Dulce et decorum est
Pro patria mori.
