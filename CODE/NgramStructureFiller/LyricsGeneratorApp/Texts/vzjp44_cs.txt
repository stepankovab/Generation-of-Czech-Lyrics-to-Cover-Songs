ŘÁD ŽITÍ

Kdo žije upřímně,
jsa v srdci čistém prost
povýšenectví všech,
v svých činech srdečnost:

Kdo klidně tráví dny,
konaje beze škod,
netouží, nedbá, jak
mu dopřá štěstí hod;

Ten, zbroje, hradeb val
žádný mít nemusí,
ni utajenou skrýš,
pro bouřné počasí:

Jen taký, zrakem svým
vždy nebojácným, zří,
byť z hlubin příjde děs,
či z Nebe udeří;

Nad strastmi osudu,
či štěstí groteskou,
má z knihy klenbu rad,
a moudrost nebeskou;

Druh dobrých úvah jen,
vybírá vklad svých let,
za střídmé Přístřeší
na tiché Pouti, svět.


