RYBÁŘŮV KLUK

Můj život je jak toulka po pláži,
kde hraničí s ní oceánu pás;
mou vleklou chůzi vlny zavlaží,
někdy si počkám, dopřám přelít snáz.
Jedinou práci mám, vždy pečlivý,
nad dosah vod své zisky uložit,  —
oblázků hladkost, lastur podivy,
čím Oceán mě ráčil oblažit.

Na souši sotva společníků mám:
Mořeplavci břeh sotva strpějí;
však soudím, že to jejich moře znám
na jeho samém kraji hlouběji.

Uprostřed moře není rudých řas,
z hlubin se perly samy nenoří;
na břehu cítím tepat moře čas,
a ztroskotanci se mnou hovoří.
