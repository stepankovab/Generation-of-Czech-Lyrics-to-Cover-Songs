PÍSEŇ

To my jsme zatmění uprostřed žáru dne,
vykořeněné vzdušné květy, chládek sám: jsme voda jasná
ležící na listech před Smrtí, slunce chtivá,
jehož nesmírný žár nás vysaje … dcera Krásna
růže srdce tu s námi v jedno splývá.
Jsme léta dítka, závan večerní, dnů
kdy je vše nadějné, — my jsme nenavrácení
úsměvu ztraceného v listí letních snů —
od slunce falešného svitu odvrácení.
