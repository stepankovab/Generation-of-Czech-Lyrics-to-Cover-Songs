46 — SONET,
UROZENÉ DÁMĚ, PANÍ MARY WROTH

Já milovník byl, mohu doložiti
    ne tu, ve verších snad i výřečných,
    uslyšev Vašich veršů, poznal z nich
jak laskat spíš, a arci básník býti.
Jak Múza má, tak já, jsme přímo hbití
    přiznat to mnohým vnadám, ze kterých
    jisté opájí smysly, z ostatních
padají hlavy, srdce ; mé tak cítí :
ve Vašich verších Amorova zbroj,
    plameny, šípy, toulec, luku pnutí,
    ba jeho oči jsou Vám k ovládnutí.
Však jeho matky sladký máte zdroj,
    úsměvů, blaha, lásek, kdo Vás čet,
    Venušin živůtek má z Vašich vět.
