NITERNÍ SUDÍ

Duše si svědčí neúprosně. Bdí.
Ne že tvůj přečin „Nikdo nevidí“,
tím si Ji popudíš, vše v nitru zná,
zapřený hřích od ticha rozezná.

Nežli co zazní, zrak neusnuvší
zří tahy skryté hanebnosti vší.
Nenamlouvej si bloude, „Sám jsem, dál.“
Vždyť ve tvém srdci, jak na trůnu král,
odvěký Soudce, Svědek korunní,
zná záměr, dřív, než čin se proviní;
Tvé zlo i dobro, vše cos vyslal ven,
nese cejch, vážným Sudím udělen.
