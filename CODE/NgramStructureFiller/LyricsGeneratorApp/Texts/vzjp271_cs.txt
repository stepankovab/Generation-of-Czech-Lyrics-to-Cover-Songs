MIKROB

Mikrob je malinký, až není
co by z něj bylo k uvidění,
leč moudří lidé, s mikroskopy
doufají vidět jeho stopy.
Členitý jazýček, co stěží
za řadami sta zubů leží;
ocásků sedm chomáčitých,
růžo-fialo-flíčkovitých,
kde každý flek je vzorkovaný,
čtyřicet-pruho-páskovaný;
obočí křehoučké jak zelí;
nic z toho ještě neviděli  —
však Vědci, nomen omen, vědí,
a ujišťují, že to sedí…
Ach! Nikdy, nikdy neznejisti
nad čím si žádný není jistý!
