AGNOSTICKÁ APOLOGIE

Jsem materialista, statný,
abstraktní pojmy nemusím,
sepsal jsem stručný seznam, platný,
nesmyslů, jež si vyprosím.
Odmítám vážit bludné teze,
průzračné kalit myšlení;
A proto sotva z úst mi leze
mlh Duše smýšlení.

Co definic se týče, stačí
celičký svět jen hmotně brát;
Tak, teoriemi tmářství radši
nebudu rozum zapírat;
A přestože znám jaksepatří
souvislost s alkoholem, líh
občas zvu špiritus, tak, bratří,
Duch je jen vzdych.

Když vidím kosmu běh, jak letí,
„Stvořitel“ zdá se absurdní;
Vesmír je věčný, bez početí,
stvoření nikde, původní.
Nemám však v Pochyb Lexikonu
co nepatří mi do potuch,
slovo, jež k sporným nezahrnu,
slabiku znící z horských tónů,
ve hvězdách trojznak, zprávu, onu:
BŮH.
