NEPOSLUŠNOST
James James
Morrison Morrison
Weatherby George DuPree
pe-čo-
val o svou matku,
byť byl jen tříletý.
James James mátince pravil,
„Máti,“ děl, poslechni
„Ne abys vůbec kdy
na samé předměstí
beze mne troufla si.“
James James
Morrisonova,
zlatě se oblékla
matka (James Morrisonova…),
do města vydala.

James James Morrisonová
řekla si, to se ví:
„Skočím si narychlo
jen na kraj města
a hned budu nazpátky.“
Král John
dal proklamovat,
„ZTRÁTA ČI ÚNOS ČI PUČ!
JAMES JAMES MORRISONOVA
MÁTINKA ZDÁ SE BÝT FUČ.
NA-PO-
SLED ZAHLÉDNUTA:
NA VLASTNÍCH VANDRUJÍC,
ZKUSILA DOSTAT SE
NA OKRAJ MĚSTA — NÁLEZNÉ: KUPA, VÍC.“

James James
Morrison Morrison
(„Džim“ spíše, ovšemže)
nabá-
dal příbuzenstvo
že on za to nemůže.
James James
mátince pravil,
„Máti,“ děl, poslechni
„Ne abys bez mého souhlasu na okraj
města jen troufla si.“

James James
Morrisonova máť
je nezvěstná déle než…
Král John vyjádřil soustrast,
Královna a princ též.
Král John
(údajně tedy)
jednomu ze svých děl:
„Inu, když zamíří na periferii,
kdopak by s tím co měl?“

(tichounce)
džejdžej
eMeM
dabljúdžídůpí
pečoval
o svou Mmmmm
byť pouze tříletý
džejdžej pravil své Mmmmm
„Mmmmmi,“ děl, poslechni:
„K-předměstí-beze-MNE-to-ani-náhodou-
nikdy-si-netroufni!“
