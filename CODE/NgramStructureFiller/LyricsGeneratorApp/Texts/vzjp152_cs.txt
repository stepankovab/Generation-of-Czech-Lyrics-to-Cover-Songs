ŽALM ŽIVOTA

Neříkej mi, čísly smutku,
že je život prázdný sen!  —
Duše mrtvá, spí-li, vskutku,
Vše je jinak, zdání jen.

Žít je žít! Žít vroucně spíš!
cíl svůj v hrobě nemáš, leč,
prach jsi, v prach se obrátíš,
nebyla o duši řeč.

Ani radost, ani stesky
nejsou cílem našich cest;
jednat tak, by zítřka stezky
dál nás našly, nežli dnes.

Díla dálka, času není,
v srdcích pevní, stateční
jsme, z těch bubnů v utlumení
bije pochod smuteční.

V bitvě světa širém poli,
tábořiště ležení,
nejít vpřed jak ovce, voli!
Hrdinou buď v tažení!

V Příště nevěř, v sebelepší!
Minulost nech pohřbít své!
Jednej, — v živém Nyní, dnešním!
Srdcem, s Pánem co výš zve!

Žití velkých připomene,
když svůj život pozdvihneš,
při odchodu necháš jiné
stopy v píscích času, též;

Stopy, jimiž bude daný
bratru směr kam zamířit
v moři, ztracen, ztroskotaný,
najde v nich zas sílu žít.

Vzhůru, pojďme, odevzdáni
čelit srdcem osudu;
Nepolevit z odhodlání
usilovat, pokud tu.
