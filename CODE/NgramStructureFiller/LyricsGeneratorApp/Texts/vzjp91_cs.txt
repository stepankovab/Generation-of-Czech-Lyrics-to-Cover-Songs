VÁLCOVNA

Pakliže stříbrná, či zlatá cihla
má dál se zpracovat, zploštit a kout,
ve válcích tam a zpět, jen aby zjihla
ústrojím siláckým nutí se pnout.

Mučen a trápen kov nakonec projde
jak povolná stuha, jak zářivý jas,
jak zvonkohra v uších se rozezní, dojde,
rozpálen tlakem, zdroj hřejivých krás.

Když to má za sebou, chystají muka
bušení zlatníka paličky ran
ještě než potká jej chorého ruka
aby byl spolknut a na milost brán.

Žel tak i Básník, pln odvážné tuši,
co chtěl popsat léčbu na národní vřed!
Sezná, že srdce a hlava mu buší
od válců, paliček násobných běd.

Pokud chce nabádat, nejprv má těšit,
hladce a plynule kroutit se, hrát,
až zvoní a třpytí se zlatých slov sešit
kde listy se blýští od rozumných rad.

Nakonec nucen je ztenčit vše, lehce,
jak obal k polknutí, zlatý list pravý,
pravda je hořká, tu pacient nechce
bez dávky pozlátka, snadno se dáví.
