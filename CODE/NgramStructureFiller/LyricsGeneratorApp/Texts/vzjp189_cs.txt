VÝŠKOVÝ POKOJ ŠERÉ BUDOVY

Výškový pokoj šeré budovy,
kde, než krok dosáh’ na vstup mužných sil,
bázeň a úzkost v číši měl, z níž pil, —
obraz co lpí, přestože nehoví;
Jen matně sním, jak dovnitř sám se stáh; —
Ač mračný podzim mírný míří kol;
Cvrček hrá ukryt pod kamenný práh,
nad roční dobu zelení se stvol.
Nemohu sejmout s očí okovy,
vždyť stojí tam, kde okenici zdvih;
A srdce v mdlobách přemítá, kdes byl,
kde sjíždí černý krov vstříc větvoví,
a – na střeše zřím prašan bělavý –
jasanu lístků odkvétání sníh.
