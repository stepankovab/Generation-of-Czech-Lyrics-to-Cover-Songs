VYVĚŠENÁ KONVERZACE

Zátiší až, v akvarelu,
odpoledne pozdní zvíš,
skrze krajky záclon slunce,
stíny smáčí pokoj již.
Sedíme tu s šálky kávy
v netečnosti polštářích,
jako škeble na pláži,
slyš, jak příboj doráží
v konverzaci co jen visí
poslyš vzdechů nicotu,
hranice našich životů.

Ty si čteš Emily Dickinson,
já zase svého Frosta
a naše záložky nám slouží
značit poztrácená místa.
Jako nezdařilá báseň
naše verše kulhají,
dvojverší nezrýmovaná,
v synkopách poschovaná
v konverzaci co jen visí
poslyš vzdechů nicotu;
pohraničí dvou životů.

O závažném nemlčíme,
záslužná vždy slova zní,
„Zdali rozbor bývá platný?“
„Divadlo, zda zevšední?“
A tu pokoj v šero splývá
a jen tvůj stín líbat smím,
a už necítím tvou dlaň,
jsi mi vzdálena a cizí
v konverzaci co jen visí
poslyš vzdechů nicotu
na hranách našich životů.
