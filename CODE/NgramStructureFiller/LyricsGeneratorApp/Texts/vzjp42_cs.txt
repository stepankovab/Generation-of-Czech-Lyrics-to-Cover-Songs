ABSENCE (ODLOUČENÍ)

ABSENCI, dbej mých výhrad znění
proti tvé délce,
síle, dálce:
Vysnaž se změnit zaměření,
věz, srdce, co jsou nejryzejší,
Absence pojí, Čas konejší.

Kdo láskyhodnou mít rád dosáh,
má v mysli dosti
náklonnosti
nad čas i místo, smrti zásah.
Srdce, jichž svazek pevně drží,
Absence v přítomnosti zdrží.

Mé smysly vůkol mířit chtějí
jimž uvnitř snad
by rozum vlád,
přec jejích tajných slov si dbají:
Jak boháče potěší více
poklady tajit, nemít v ruce.

Absencí, dar smím získati,
objevit hbitě
kde je, skrytě,
v mozku mém, blízkém zákoutí:
Tam se s ní mazlit, líbat dál,
těšit, kde nikdo nečekal.


