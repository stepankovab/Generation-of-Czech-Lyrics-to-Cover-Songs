PŘES PÍSČINU

Západ slunce a večernice,
jak pádně mě volají!
Dej ať dál nekvílí písečná lavice,
až na moře vypluji,

Příliv, co v pohybu spící se spíš jeví,
než pěnit, a neburácí,
když vzedmut z bezedných hlubin se bez únavy
zas domů obrací.

Soumrak a večerní klekání zvoní,
tmy předzvěst zvím!
Dej ať nebude smutek z rozloučení,
až odrazím;

A z naší říčky času a místa, byť
mne proud v dáli vezme, nu,
doufám tvář svého lodivoda zřít,
až překročím písčinu.
