VAŠE PŘIPOMÍNKOVANÉ ODMÍTNUTÍ

Milý autore [nemilý pisálku]
Kvitujem poskytnuté [sotva] dílo.
[Jsi pablbem, to ihned jasné bylo,
psals zřejmě pod vlivem i obálku.]
Po čtení [jen tří slov] se zájmem, rádi
pod dojmem [z]vracíme vše zpět [a shůry,
při čtení děsily nás noční můry
a vlasy rvali jsme si, na pozadí].
Bohužel [bohudík] jsme dlužni zprávu,
že máme další [lepší] k posouzení,
[spam, výzvy věřitelů, kdo co chce],
a není [v zájmu nezakydat hlavu]
čas [ožralům, jak ty] na delší psaní.
Úspěch [na léčebně] přeje,
Redakce
