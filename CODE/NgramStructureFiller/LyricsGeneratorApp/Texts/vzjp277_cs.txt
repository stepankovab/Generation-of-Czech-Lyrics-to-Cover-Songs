KRIZE

Byl nuzný muž a útisk težký nes;
Osud jej držel pěstí železnou,
a kdo jej viděl takto, radil; snes,
podrob svou hrdost, klesni v kolenou.
On však byl silný, neoblomný dál
a bez modlení s Osudem se pral.

Přátelé jeho napřaženou dlaň
nebrali, nebo chladně; z Chudoby
neúprosné, co svírá těla schráň,
šel výsměch k vymanění z poroby.
Však, ač vzduch hnětly ruce bezbranné,
zoufalost nevznes v modlitbách, to ne.

Pak uspěl; Osud snobský s dobou šel,
jak zbitý pes se k nohám lísal hned;
kdo přehlížel jej dřív, teď vynášel —
přátelé měli vztah s ním jako med.
Však on, kdys neoblomný, sklonil zrak
v modlitbě, rozechvělý zvážněl, tak:

„Osudu čelit stačí síla lidská;
proto jsem odolal, té maje dost;
však zabijáckou moc má slávy klícka,
nechrání nic, jen božská, vyšší moc.
Pomoz mi, Pane, v této věci, prosím;
zlobě se směji, potlesku se děsím!“
