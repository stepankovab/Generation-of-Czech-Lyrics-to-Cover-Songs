VERSAILLES BALLADE

Prstíky rána Marta pole hladí.
Ulice z pěn, šalvějí vonící.
Marš lidí za prací, pár auta svádí,
jiní na kolech, hřbety klonící.
Podušku zdvihám, hrudník obracím
k okraji matrace, tu ležím, v zdání
těla jen, v duši dál se vytrácím.
V Paříži zmilovaná. Do skonání.

Aurora obsah nádob, Mars své ruší
nabití zbraně, pěchovadlo čas,
násvit tak brasseriím, barům sluší,
nad Grand Garnier operou, střech jas.
Sytá od tartelettes a Chartreuse krás,
labutí od královen, muže rozplakání,
či kytar v metru, kde zněl Bacha hlas;
V Paříži zmilovaná. Do skonání.

Ač totéž slunce dostane mne, zválčí
tělo mé, donutí až ke stáří,
obtáhne vady jeho, jizvy vtlačí
kursivou do stránek mých, do tváří,
nestoudností svou – těžko klid můj zmaří,
můj povzdech, smírné sebeodevzdání.
Prahnutí utěšeno; nic co hoří.
V Paříži zmilovaná. Do skonání.

Mátohy poct – ať šáh, či král, či car,
nad Versailles stíny, co se navždy sklání
v zrcadel síních: slyšte mých hvězd dar!
V Paříži zmilovaná. Do skonání.
