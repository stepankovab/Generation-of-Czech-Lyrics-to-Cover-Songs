GALAKTICKÁ

Kdykoli Tě život zklame, paní Brownová,
a zdá se Ti, že to nikam nevede,
když se lidi chovaj hloupě, hrubě, praštěně,
a člověk cítí, že s tím dál nic nesvede …[zpívá]

Pamatuj, planeta tato že se stále dál vyvíjí,
rotujíc kol devět set mil v hodině
a oběhne kolem slunce devatenáct mil za vteřinu  —
téhož, co nás sytí jedině.
Slunce, Ty a já a všechno kolem co kdo zří,
se o milión mil za den stěhuje
na kraji spirály cípu, čtyřicet-tisíc em pé há
Naší „Mléčnou dráhou“ zvané Galaxie.
Tato v obsahu má celých sto-biliónů hvězd
a napříč sto-tisíc let světelných,
uprostřed boule šestnáct tisíc světelných let sic je tlustá
blíže k nám má jen tři-tisíc let takových.
Vzdáleni parsek třicet-tisíc od středobodu shonu
otáčka nám trvá dvě-stě mega-let,
naše mlhovina je jen jedna z miliónů biliónů
v kosmu ohromném, rozpuklém jako květ.
Vesmír rozpíná se zase dál a dál ve světel kráse
všemi směry jimiž dá se rozpuknout
jen tak rychle jak to jde, tím chci říct rychlostí světla
dvanáct mega za minutu, a to už nelze předstihnout
Tak si vzpomeň, když se cítíš nicotná a ne-sebejistá
jak nevídané je, že vůbec’seš,
a modli se, že někde tam je ňáký moudrý tvor,
neb na Zemi, pražádné nenajdeš.
