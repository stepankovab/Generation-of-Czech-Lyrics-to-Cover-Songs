POPLETOVÉ

Na moře vypluli v Cedníku,
vcedili na moře:
nedbali přátel moudrých rad,
v zimní den, za bouře, bez výhrad,
vcedili na moře!
Když Cedník stáčel se dokola,
„Utopíte se!“ řeč zazněla,
Zvolali, „Cedník je malá věc,
ale nám je to fuk! Jde přece o hec!
Vcedíme na moře!“
Popletů končin, tu,
sotva je, přespoře:
zelené hlavičky maj, modré ručičky,
vcedili na moře.

Odpluli na moře v Cedníku,
v Cedníku vpřed, ten kvalt!
Hráškový závoj, byť krásný, se dmul
co plachta a stuhou byl vázán na kůl,
či stonek, co z fajfky tu stál;
A kdo jen zíral, jak kol plují, drzí,
řek „Beztak to převratně skončí a brzy!
Vždyť nebe je temné a daleko spějí,
a na pováženou je, když díry zejí
v Cedníku, vpřed, ten kvalt!“
Popletů končin, tu,
sotva je, přespoře:
zelené hlavičky maj, modré ručičky,
vcedili na moře.

Však vnikla voda k nim, cupydup
však cupydup vnikla k nim;
aby zůstali suší tak schovali nohy
v růžový piják, složený, drahý,
připnutý špendlíkem.
V nádobě z kredence strávili noc,
a chválili sebe „Jsme přemoudří moc!
Ať nebe je temné a daleko cesta,
nesporně nezbrkle neplujem z města,
kroužíme s Cedníkem!“
Popletů končin, tu,
sotva je, přespoře:
zelené hlavičky maj, modré ručičky,
vcedili na moře.

A celou nocí tak pluli pryč;
až slunečný za ponor,
hvízdali, trylkali píseň luní,
ozvěnou měděný gong k níž duní,
ve stínu hnědých hor.
„Ó Timballó! Jak šťastní jsme,
v Cedníku, v nádobě z kredence,
celou noc v úplňku bledém hrajem,
pod hrachu-plachtou si odsud plujem,
ve stínu hnědých hor!“
Popletů končin, tu,
sotva je, přespoře:
zelené hlavičky maj, modré ručičky,
vcedili na moře.

Až k Oceánu Západu,
co k lesnatým břehům spěl,
koupili Sovu a Vozík si tam
a půl kila Rýže a z Brusinek mňam
a úl plný lesklých Včel.
A Čuníka a k tomu jakés Žluvy
a Opičku praciček lízátkových
a čtyřicet lahví Ná-la-děr
a Stilton co zaváněl.
Popletů končin, tu,
sotva je, přespoře:
zelené hlavičky maj, modré ručičky,
vcedili na moře.

Za dvacet let poté dopluli zpět
za dvacet let, ne-li víc,
„Jak vyrostli!“ všichni si šeptali,
„však, do Jezer v Hrůzné se dostali,
až do kopců Křápnudnic!“
A k připítkům strojili hostinu,
s knedlíky kynutých odstínů;
a dodali „Dožít se mezníku,
taky se vydáme v Cedníku,  —
až do kopců Křápnudnic!“
Popletů končin, tu,
sotva je, přespoře:
zelené hlavičky maj, modré ručičky,
vcedili na moře.
