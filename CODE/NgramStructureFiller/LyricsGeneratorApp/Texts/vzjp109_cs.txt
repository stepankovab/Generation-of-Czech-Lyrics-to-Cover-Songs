ŠEL JSEM SÁM JAKO OBLÁČEK
(Narcisy)

Šel jsem sám jako obláček
přes dolin, kopců kulisu,
když natrefil jsem na hlouček,
družinu zlatých narcisů;
u jezera, pod stromovím,
chvěly se tancem čechravým.

Dál vedly jako hvězdičky
jichž třpytem Mléčná dráha je,
táhly se cestou bez konce,
co zátoky kraj lemuje:
na deset tisíc do dáli,
hlavami k tanci kývaly.

Vlnky se k tanci měly též;
však odleskem byl jejich třpyt:
Básníku zajásej a běž
k té družině se veselit:
hleděl jsem dál — a netušil
jak obohacen vším jsem byl:

Často, když na pohovce dnes
se v duchu toulám, rozjímám,
rozsvítí vnitřní zrak můj, kdes
uvnitř jsem oblažen, byť sám;
Srdce se kochá, splní si
přání zas tančit s narcisy.
