ANGLIE ROKU 1819

Starý cvok, slepý, mrzký mřící král;
Princátka, z plémě tupců sedlin sání
protéká posměšky, —  bahenný kal;
Slepí, bezcitní, netušící páni,
pijavice, zem v mdlobách trápí dál
než padnou slepí krví, sytí, k spaní.
Lid mořen hladem, bodán, v polní seč;
Vojsko vrahounů svobod, kořistníků
je pak všem třmícím dvojsečný až meč;
Zlata a krve řád, svod do zániku;
Bezbožnost — knihy zpečetění křeč;
Senátu zákon nejšpatnější, leč  —
jsou hroby snad, z nichž skvostný Fantóm v mžiku
vyrazí, rozzářit den bouře vzniku.
