TESKNÝ OSTROV

Ach třpytný ostrove, sám, v moře obklíčení  —
Záblesk skal bílých v proslunění mlžný;
Ach sluje okoralé v nářků ozvučení
vod táhle zelených ze zátok jižních;
Vy věčné hlasy, šum, co z přílivu se noří;
Vy pěny perutné, pobřežních duchů oři;
Vy bílí ptáci, kteří z šeptu břehů letí,
konklávy bědujících z břehů stříbřin sílí,
sbor křídel moře žalostného pětí,
jichž věčný sten o pustých plážích kvílí,
jichž smutný hvizd vod povrch šedí souží
a kol mé teskné cesty odtud krouží –

Mně zakázán tvůj lem se věčně jeví
zábleskem bílých skal nad hřměním moří,
tys v slzí mlhách korunován divy,
tvé břehy plné hudby, kraje září  —
Staré všech dětí skrýše skryté v kvítí,
než slunce klenbu hodin nadosvítí,
když v tichu víly, v srdci teskně tklivé,
tančí po harf a viol vzdušné přízi.
Přes širou pláň já v dálném šeru snivém
toužím po tobě, ladné citadele,
kdež od západu jilmy zápal sklízí,
výš z věže zvon zní z vnitrozemí stále:
Ach teskný, třpytný ostrove, ach, vale!
