NA PAMÁTKU MÉHO DRAHÉHO
AUTORA Mr. WILLIAMA SHAKESPEARA :
A CO NÁM ZANECHAL

Než závist, (Shakespeare), Ti k jménu vztahovat,
splatím co náleží Tvé Slávě, Dílu, rád ;
Přiznám, co Tvoje spisy mají do kvalit,
to Muž či Múzus nemohou přechválit.
Tak jest, každého právo. Tudy cest
bych nenašel, přes záměr hold Ti vznést ;
Nesoudní jen, kdo snadnou cestou jdou
která, když nejlíp zní, je věrnou ozvěnou ;
či slepá Náklonnost, která jen sotva vpřed
posouvá pravdu, štrachá jen v náhod sled ;
či Zloba chytrácky předstírá, pocty lhá,
v záměru zničit, kde zdánlivě vyzdvíhá.
Jak nectné Kuplířce či Šlapce uložit
vychválit Matrónu : čím hůř jí posloužit ?
Jsi před takými chráněn, zajištěný,
nad jejich snůškami, bez potřeb ověnčení.
Tak tedy začnu: Veleduchu Doby !
Ten potlesk ! radost ! div co Scénu zdobí !
Vstaň Shakespeare můj ! nocleh nedal bych
s Chaucerem, či Spenserem, Beaumonta pro oddych
Tvůj nezval hnout se, uvolnit Ti místa :
Tys Monument bez hrobky dozajista,
a živ jsi dál skrz Svazku Tvého žití,
když je kdo s-to jej číst a chválu pěti ;
Než bych Tě zaplet, mozek můj se hrozí ;
k obrům, ne, mezi nesouměrné Múzy :
Kdybych své soudy v řádu roků měřil,
jistě bych Tebe k Tobě rovným svěřil,
řka jak nad Lilyho jsi zářně vlád,
nad Kida, předčil Marlowa řádků řád.
Byť bys byl Latiník sotva, a Řek míň,
odtud nemířil bych ve Tvou slávy síň
věhlasných jmen : Aischyla vyzval spíš
Eurípida a Sofokla zval již,
Accia, Senecu, a Pacuvia vstát
z mrtvých, jen Tebe slyšet rázovat,
vytřásat jeviště : či v cvičkách žes
sám hravě obstál, poměření snes
se vším co drzé Řecko, zpupný Řím
vydali, či z nich popelečný vzpřim.
Triumfem Británským je, zaručeně,
Evropské Scény mít, Ti zadlužené.
On nebyl dočasu, na věky věků!
Od dob kdy Múzy ještě vládly vděku,
jak Apolón nám přišel sluchy hřát,
nebo jak Merkur, kouzlem ovívat !
I Přirozenost sama jemu vděčí
za návrhy, jež nosí a jí svědčí !
protkané hojně, trefně krejčované,
že po něm k sobě Schopy nemá zvané.
Čilý Řek, trpký Aristofanés,
Terentius hbit, Plaut vtipný, kde jsou dnes ;
prošlí a zastaralí, zanedbaní,
z Přírody rodu jakby vyděděni.
Však Přírodou to není jen ; Tvou Lest
můj něžný Shakespeare ti uznat jest.
Sic Básník Přírodou se zabývá,
jeho Um směr dá: jemu nezbývá
kdo živou čáru kuje, v potu tvář
(a Tvá je taká) kovat družnou zář
na kovadlině Múz; tou otáčeti
(a sebou též), kdo žhne po věnců spletí ;
za vavřín možná získá výsměch jen,
Básník se tříbí, přec je narozen.
A takýs byl! Hleď jak tvář otce žije
v potomstvu, kdeže rod se nezakryje,
Shakespeara mysl, způsob, jasně žhnoucí,
skrz jeho řádků obrat, výplň skvoucí :
kde v každém, zdá se, mrštně Kopím hraje
do očí Ignorantství vyzývaje.
Avonu sladká Labuť! Kéž tě zřít
tu v našich vodách zas, se objevit,
nad břehy Temže zas, let vzletných chvil,
co Lízu, Jakuba vždy uchvátil !
Vždyť, vida, znáš se v Klenbě vynořit,
tam sobě Souhvězdí si vytvořit !
Dál sviť, Básníků Hvězdo, hřímej dost
vlivně tu kárej, chval Scény povadlost ;
která, cos odlét, truchlí co noc slotu,
zoufá dne, nebýt Tvého Svazku svitu.
