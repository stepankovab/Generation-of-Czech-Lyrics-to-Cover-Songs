NASLOUCHAČI

‚Je tam někdo?’ zavolal Návštěvník
když v úplňku na dveře klepal;
a jeho kůň potichu rozrýval drny
pod lesem kapradí dupal:

A z komína vylétl jakýs pták
nad hlavou Návštěvníka,
jenž udeřil na dveře napodruhé;
‚Je někdo doma?’ říká.

Však návštevu nepřišel pustit dál
nikdo; se nevyklonil
přes římsu listnatou, by v šedých očích
spatřil jak údiv honil.

Jen zástup přízračných naslouchačů,
co pustý dům obývali;
za luny svitu ten hlas z říše lidí
stáli a poslouchali:

Stáli ve bledi na schodišti temném
v hale, co zeje holá,
pozorni ke vzduchu rozrušení
jak Návštěvník si volá.

Ten jejich podivnost v srdci cítil,
v bezhlesnu odmítavém,
a kůň se hnul, tmavý trávník skosil,
pod hvězd a listí krovem;

Náhle udeřil ještě v dveře,
hlavu zdvih, hlasně zdravil:-
‚Vyřiďte, přišel jsem, nebyl přijat,
držel jsem slovo’, pravil.

Naslouchači jen netečností
vzkaz uvítali, daný,
co v ozvucích, stinným a nehybným domem
rozeslal, neuspaný:

Slyšeli věru, jak dal botu v třmen,
zvon železa na kameni,
a ticho, jak měkce se valilo zpět,
po cvalu odeznění.
