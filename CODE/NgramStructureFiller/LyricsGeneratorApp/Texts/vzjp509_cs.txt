JAK EGO VÁLČÍ S DUŠÍ

Trávím čas rušením svých příměrů,
za trest že nedosáhly hloubky cítění.
Šedý jak uhlík v přání, v záměru
barvy dát slovům, slovy zbarvení
jak vysoko nad stránku z běloby
krví bych zdvihl odstín významně.
Každý zrušený příměr působí
jak zátka nitra, soptím náramně.
Peru se, s city, slovo od slova,
odůvodňuji písně poslání
přestože vím že je, jen, hotová,
a zaznít má, na čí chce přizvání.
Občas pod tlakem tužky zlomím hrot
jak každý příměr odmrštený, šrot.
