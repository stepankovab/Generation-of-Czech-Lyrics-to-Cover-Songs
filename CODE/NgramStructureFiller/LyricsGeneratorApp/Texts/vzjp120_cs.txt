V NEPROŠLAPANÉM LESE JE POTĚŠENÍ,
pobřeží pusté sleduji zalíbeně,
společnost mám, kde není vyrušení,
u hlubin moře, s hudbou v hřmící pěně:
Přírodu víc, ne lidstvo o to méně
mám rád po těchto schůzkách, kradmo vzít
ze všeho dosud, čím jsem byl snad, maně
s vesmírem sblížení, a procítit
co vyjádřit mi nelze, byť ne skrýt.

Val se dál, z hloubi modré moře – val!
Deset tisíc flotil tě marně kříží;
Člověk jen kazí svět – bez vlivu dál,
u břehu končí;– tvých vod pláň nezatíží
vraky, z tvé vůle jsou, a neublíží
ti lidské ničení, škodící sobě,
když jako kapka deště níž se blíží,
propadá do hlubin a pění v zlobě,
nemaje rakev, hrob, nic ke své chloubě.

Nekráčí po tvých cestách, – tvoje nivy
mu nejsou dosti, – vzedmi se mu jen
svrhni jej – hnusnou mocí jurodivý
k ničení země, tebe nehoden,
do nebes volej, dost již, odkojen
ať se v tvé hravé tříšti třesu brání
a skučí ke svým modlám, míří ven
v zátoce poblíž kotvit nicot přání,
však k zemi sraž jej zas: — ať tam se sklání.

