PROSLOV NEDBALÉHO FILOSOFA

Vstávám kdy chci, pak kdy chci zas jdu spát,
věhlas je čímsi, oč nemám co stát,
přehlížím bohatství mumraj, co klam,
nedbám být vlivný, či moudrostí znám.

Ať ženy, děti, či dětinští muži,
za šlapkou slávy si ze všech sil běží.
Jak dopřá zážitek, hned kamsi spěchá,
jen babu zklámání po sobě nechá.

Když svět se spokojí nekřížit moji,
ve dne či v noci ať jde cestou svojí,
nechám jej - aniž bych  stéblem jen zkřížil
směr duši spřízněné,  krok pouhý ztížil.

Dokud dá svědomí, vstanu, a lehnu,
pro zátěž koruny krále se nehnu.
