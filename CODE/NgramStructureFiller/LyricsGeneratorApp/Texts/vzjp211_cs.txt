VZESTUP

Až do vrchu se cesta kroutí jen?
    Ano, až ke konci.
A denní cesta trvá celý den?
    Od rána do noci.

Je přístřeší tam někde alespoň?
    Nocleh před vleklou nocí opatříš.
A nezakryje snad jej šera stín?
    Hostinec jistě zříš.

Potkám tam dalších pocestných snad sled?
    Co dříve ušli svou.
Mám klepat, volat když už nadohled?
    Nenechají tě čekat, otevřou.

Od trmácení klid a útěchu?
    Dovršení snah veškerých.
Lůžek dost pro poutníky do vrchu?
    Pokoj všech pocestných.
