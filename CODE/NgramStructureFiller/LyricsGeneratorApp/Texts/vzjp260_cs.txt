LAPIS LAZULI

(Harrymu Cliftonovi)

Prý hysterické ženy jsou toho mínění,
že jim leze krkem paleta i smyčec,
či básníků trvalé rozjaření,
neb každý ví, či vědět má, a šmytec,
že pokud se nic zásadního neudělá
aeroplán i Zeppelin se vynoří,
mrští jak Král Billy koule z děla
opakovaně, až město rozboří.

Všichni hrají role své tragedie,
tu se pyšní Hamlet, tady Lear,
tu Ofélie, tady Kordélie;
Však oni, až do konce dějství her,
kdy opona má padnout, jak se sluší,
mají-li právem roli v onom dění,
žádným vzlykem svůj proslov nepřeruší.
Znají sklon Hamleta, Leara k rozjaření;
Veselí, které přetaví všechny obavy.
Všichni kdys zaměřili, našli a ztratili;
Zatemnění; Nebe, které září do hlavy:
Tragedie dovedně vrcholí.
Byť Hamlet mele svou a Lear dá zlost svou znát,
a z pádů kulis, i když naráz bude
na sto tisíci jevištích jen jeden pád
přec ani o píď, ani za mák nepřibude.

Po vlastních přišli, nebo na palubách,
na sedlech velbloudů, koní, oslů, vtom
dávným civilizacím meč snes krach.
Jim, jakož jejich vědomostem zlom:
Žádné to Kallimacha dílo,
mramor tak jako bronz zpracovat znal,
ze závěsů, které se výše dmuly
ve větru od moře, stín nezůstal;
Jeho komín lampy, tvarovaný
jak sličný palmy kmen, stál pouze den;
Vše upadá až k svému obnovení,
až znovu-stavitelé jsou rozjařeni.

Dva Čínané, třetí za nimi pak,
do Lapis Lazuli rytcem vyobrazeni,
nad nimi letí dlouhonohý pták
dlouhověkosti symbol, znázornění;
Třetí, nejspíš sluha, co by ne,
hudební nástroj nese zas.

Každý barevný neduh kamene,
každá bezděčná prasklina či kaz
se zdá být říčka, nebo lavina,
či strmý svah, kde sněhy leží ještě,
byť švestky, třešně haluz nevinná
osladí malý domek na půl cestě
kam Číňané si míří, jak tam sedí
k oddychu, tak si rád je představuji;
Jak tam na vrchol, na oblohu hledí,
jak celou tragedii si vyjevují.
Žádost, kdos hudbu, pochmurnou, si ráčí;
Dovedné prsty začínají hraní.
Výhled, vráskami obehnaných očí,
starých, jiskřivých očí rozjaření.
