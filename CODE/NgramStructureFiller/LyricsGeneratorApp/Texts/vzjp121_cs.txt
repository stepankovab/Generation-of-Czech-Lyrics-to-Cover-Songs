EPITAF PSOVI

Když pyšný Lidstva Syn se vrací v Zem,
nemaje Zásluh, nežli v Rodu svém,
vší pompu běd vyplýtvá sochař naň
a v litaniích nad ním urny schráň.
Sečteno, na Pomníku, vida, sled
poct za vše údajné co jakživ sved.
Však chudák Pes, jenž věrný jakživ byl,
vítal vždy první, chránit nelenil,
své čisté srdce Pánu věnoval,
snahu, boj, život, dech by za něj dal,
zavržen padne, jak by zásluh prost,
bez Duše z nebe hnán, byť jí měl dost –
zatímco člověk, zpupný hmyz! chce spásu,
a sobě nárokuje nebe krásu.
Člověče! chabý hodinový hosti,
otroctvím sražen, zkažen mocí dosti –
kdo tě zná, zhnusen zavrhne tě, brachu,
pokleslá hmoto oživlého prachu!
Láska tvá chtíč je, přátelství jen lest,
tvůj jazyk lež, na srdci klamná zvěst!
Ohavný jsi, byť zvučných jmen bys měl,
havěť tě zvát má, by ses zastyděl.
Kdo z vás by skromnou urnu tu zřel snad,
jděte dál – není poctou vašich ztrát.
Na počest přítele je kámen zaražen;
Byl mně znám jediný – zde uložen.
