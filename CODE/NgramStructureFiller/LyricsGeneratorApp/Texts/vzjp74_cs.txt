SVÉ UPEJPAVÉ PANÍ

Mít my dva světa, času dost,
není hřích, Paní, zdráhavost,
chtít v sedě klást si otázku
kam, lásky dne, dát vycházku.
Rubíny našla bys, vést krok,
u Gangy: já spíš Humbru tok 
bych držel zpět. Cit k tobě zved
už před Potopou, deset let,
lhůtu ti k odmítání přál,
až Žid by víru zaprodal.
Má láska výhonky by zrála,
impéria by přerůstala;
co sto let, vznes bych poctu směle
k očím tvým, hledě po tvém čele;
co dvě stě, k ňadrům, zvlášť je bral,
co třicet tisíc, chválil dál;
věnoval věky, díl co díl,
nežli tvé srdce obnažil.
Paní, tvůj budiž majestát;
já nechci na pokleslé hrát.
 Však v patách cítím, chvil to všech,
křídlený kočár času, spěch;
před námi vleklá leží pláň
věčnosti, obří prázdná dlaň.
Tvá krása vytratí se v ní;
v mramoru kobky nezazní
můj tklivý zpěv: až červi zví
tvé zachovalé panenství:
Tvá vetchá ctnost se vrátí v prach,
v popel má vášeň, chtivých snah:
Hrob soukromí byť skýtá rád,
nikdo v něm nemazlí se snad.
 Pročež, a dokud mládí jas
zdobí pleť, leskem rosy krás,
a tvoje duše s procítěním
rozohnit, vzplát dá, pórů třením,
pojďme se bavit, dokud lze;
a jako dravci v lásce se
raději sežrat hleďme, lačně,
nežli nýt, váhat, trpět značně.
Vezměme sílu do dlaní,
smotejme klubko laskání,
a vražme slasti hrubou zteč,
až do bran žití, jako meč:
Když tedy slunce nedovedem
zastavit, nuže, poštvat svedem.
