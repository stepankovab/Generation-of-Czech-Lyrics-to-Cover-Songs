NAROZENINOVAČKA

„Polévku místo polevy? Máš mít.“
Tak netečně to mamka přijala
Když pronesl jsem přání odstavit
k narozeninám dort, co chystala.
Obrazoborec, z polívky mám meč,
Johanky z Arku (heretické snad).
Odveta cukrářům! Ta lítá seč
co čeká je, ten polívkový zvrat!
S odstupem času chápu chybu však
v mém tažení, smích kámošů jak z děl.
Mamka to předvídala, naopak
když narozeninový bujón vřel.
Nemoh’ jsem sfouknout, a přitom si přát.
Svíčky se utopily, akorát.
