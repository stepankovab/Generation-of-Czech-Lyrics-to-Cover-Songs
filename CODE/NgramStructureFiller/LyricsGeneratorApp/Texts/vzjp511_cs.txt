NEJISTA LÁSKOU TVOU

Nejista láskou tvou, až přišel pláč,
dál koketujíc s útěchou beznaděje,
kochajíc se z han prošlých, vděčna zač,
dotkla se vlasů, další k stříbru spěje,
až k zalíbení k lhostejným tvým dnům,
které mi, přece, slouží k rozjímání,
k věnování se zabydleným snům,
že bys mne k smrti chránil, k rozervání.
Nezraní mne tvé ticho, kruté řeči
které bys užil snad, ty namiř spíš
na drobných tvorů lásky zápal, něčí,
neboť ať tak či tak, mně stačí, víš,
v okolnostech mých nádech poznati
čehosi, co se sladce oplatí.
