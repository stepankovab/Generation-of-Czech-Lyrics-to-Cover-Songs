DÍKY ZA VZPOMÍNKU

Květy, co došly omylem,
 kde podpis nikdo nepoznal,
se kazí. Co s tím máme dál?
Sousedka zájem nejeví
 a nikdo kolem neslaví.
Sluší se vděčnost, za přehmat.
Má někdo románek, kdo ví?
Smích, a pak nad tím zadumat.

Kosatec první už je v háji,
zahalen v sladko-hnilé vůni
vlezlé a vleklé. Růže k tomu
odkvetly plátek po plátku,
teď kapradinky usychají.
V pokoji pohřeb jaksi zraje,
a ty tam trčí, výtka němá,
jak žalující k přestupku
ztracení lásky, a k vyhození
cizího dárku se nikdo nemá.
