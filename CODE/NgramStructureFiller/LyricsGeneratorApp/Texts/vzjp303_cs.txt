ADLESTROP

Znám. Pamatuji Adlestrop  —
název, skrz odpolední tyl
v dusnu, když rychlík zastavil
nezvykle. Pozdní červen byl.

Syčení. Někdo zakašlal.
Nešlo o nástup, výstup ven,
perón byl pustý. Na očích
Adlestrop měl jsem — název jen,

vrby, vrbovky, porost trav,
tužebník, suché seskupy,
ni špetky nad klid světlý, sám,
obláčků výšin na nebi.

Tu minutu kos prozpíval
nablízku, opar vůkol, v dál,
zdaleka přízpěv ptáčků všech
hrabství Oxfordu, Glo’stru zval.
