VOLNÝ PÁD

Za nocí jasných, obloha koluje,
roj sluncí obtáčí se kolem hvězdné osy …
Tam hleď a vyber si, srp měsíce co kosí.
Klesajíc ke skonu, v podpatku záchyt je.

Výhoda, nevýhoda. Ta či ona?
Vidět, to není znát, však cítíš, věru,
občas tah gravitace: skořepina
perleti podobná. Padáš ve víru

výlevkou jakés jasné pravdy. Vzduch:
moc řídký uchopit i do plic. Tlak. Lap dech.
Hvězdy se hroutí, elektrický ruch.
Padáme průrvou noci, propadák:

dvou bledých bytostí vždy padat přáním jest,
navzájem vrtošivě — cůpek lásky plést …
od sebe, do dáli, a k sobě opět vést.
