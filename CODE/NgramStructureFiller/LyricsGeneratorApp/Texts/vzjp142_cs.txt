Proč jsem se dneska smál? Ne, nezadá
si Bůh, či démon kruté odezvy,
z nebes či pekel sem se nevydá
Tak srdce svého ptám se, zda to ví:
Srdce, my sama v stesku dvojice,
proč jsem se smál, ty? Ó smrtelný bol!
Tmo! Tmo! Bez konce dotazy sténaje
tu nebi, peklu, srdci za úkol?
Proč jsem se smál? Vím jak čas dobíhá
bytosti, pro niž snil bych přeblaze
Přec v dnešní půlnoc budiž zkáza má
Z poct světských všech, cáry na podlaze
    Básní, a sláv a krás, dost mocných chvil
    Však smrt je víc, života vrchní díl.
