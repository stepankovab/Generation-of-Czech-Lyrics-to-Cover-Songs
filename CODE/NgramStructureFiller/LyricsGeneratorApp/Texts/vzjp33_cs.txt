76

Proč jsou mé verše pusté novinek?
Vzdálené od rozmarů, proměnin?
Proč, občas, nepřijímám pozvánek
od nových metod, zvláštních sloučenin?
Proč píši kol, obcházím jeden bod,
invenci halím v prošlé oháví,
v ozvěnách slov, mé jméno, frází rod
rozvětvený, příbuzných bez slávy?
Vězte, lásko, o vás já chci vždy psát,
láska a vy, pointa se nemění:
Jen, lépe, stará slova převlékat,
zas a zas čerpat, přes vyčerpání:
    Jak slunce denně staronové je,
    stálá láska, se neopakuje.
