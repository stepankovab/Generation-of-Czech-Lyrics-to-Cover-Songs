XV

VY zboží Kupci, kteří k vyčerpání
  hledáte cennosti z nichž získat zisk:
  plémě co poklad Indií dvou plení,
  proč pátrat v dáli marně, nač ten risk?
Hleďte, vždyť moje milá v sobě nosí
  truhlici všeho světa bohatství;
  Safíry? Její oči jsou té krásy,
  Rubíny? Na rtech bohatě se skví;
Perly? Má v zoubcích hladkých perel sklad;
  ze Slonoviny čelo výstavné;
  Zlato? V lokýnkách ryzí nosí lad;
  Na ručkách odlesky má stříbrné,
Však nejskvělejší není k vidění,
  čelenka mysli, ctností sladění.
