DRUHÝ PŘÍCHOD

Krouží a krouží, zákrut rozšiřuje,
sokol, dál sokolníka nevnímaje;
věci se hroutí; střed už neustojí;
anarchie se na svět dere v roji,
od krve kalný příliv vzedmut proudí
a zaplavuje obřad nevinnosti;
nejlepší ztrácí vůli, nejšpatnější
jsou plni síly svého odhodlání.

Zajisté jakés zjevení se blíží;
zajisté Druhý příchod již se blíží.
Druhý příchod! Jak vyřčena jsou slova
hned obří obraz ex Spiritus Mundi
namáhá oči: v písku pouštním kdesi
cosi tu s tělem lva a lidskou hlavou,
jak nelítostné slunce ustrnulou,
pomalu hýbe stehny, kolem krouží
vír stínů pouštních ptáků nasupených.
A opět temno padá; nyní vím,
dvacetkrát sta let spánku kamení
kolébka v noční můru rozhoupala;
Jaká to stvůra, které přišla chvíle,
k Betlému cílí, tam se narodit?
