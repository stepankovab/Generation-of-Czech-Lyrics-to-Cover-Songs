SONET VI
MODROVOUS

Ty dveře, zapovězené, jsi otevřela;
tak vejdi, zřít – nic moc – tvou cenou zvící,
zaprodankyně. Poklad bys neuzřela,
kotel, či křišťál čirý, zrcadlící

kýženou pravdu, ni žen sťaté hlavy
za chtivost, jak tvou, ni stísněné vzdechy,
jen zde co vidíš. Hleď, jak se pustá jeví –
ta místnost, vyjma pavučin, bez útěchy.

Jen toto jsem si ponechal z žití zcela
pro sebe, nechť bych soukromí měl, přeci;
A tys mne podlostí svou zneuctila,
když na práh ten ses připlazila v noci,

tak, že tvou tvář víc nesmím vídat, věru.
Vše zde máš mít. Já pryč se odeberu.
