MYTHOPOEIA

Milovník mýtů jejich odpůrci

Ty, vida stromy, vnímáš názvy spíš,
(stromy jsou „stromy“, a růst výš je „výš“);
Po zemi kráčíš, vážný nadmíru
po menším glóbu, v daném Vesmíru:
hvězda též, hmota v kouli vědecké
na trase dané, matematické
a chladný, prázdný, nejapný je vznik
žáru, z atomů zmaru, každý mžik.

Na pokyn Vůle, jíž podléhaje
(nutně), však jasno o ní nemaje,
procesů obřích tažení, jak Čas
od temnot spěje k cílům matným zas;
a jako papír, přepsán bezděčně
písmem i spletí barev rozličně,
se nekonečný táhne tvarů sled,
úděsných, křehkých, krásných, divných, pléd
v něm cizí každý, ač má spřízněnost
Zdroj, člověk, kámen, hmyz či slunce dost.
Bůh dal skal sílu, stromy košaté,
přízemní hlínu, hvězdy hvězdnaté,
panáčkovité lidstvo, kvačící,
s nervovím, světlem, hudbou zvučící.
Pohyby moře, větru ve větvích,
travičky, krav v pohybech zdlouhavých,
hromy a blesky, ptáků svist i skřek,
bahno, jež leze vzlínat, zajít, z řek,
náležitý jich dojem, záznam, tisk
do mozku záhybů, každý má vtisk.

Stromy pak ‚stromy‘ nejsou, beze jmen,
však název nemají, než vystaven
je řečí, jíž spleť rozvíjí až dech,
ozvěny slabé, světa, v obrazech,
však ani záznam, fotka nenesou
objevnost, úsudek, smích s noblesou
odezvy těch, kdo v sobě pocítí
z hlubin svých niterních tak ponětí
o žití, skonu, stromů, tvorů, hvězd:
svobodných vězňů mříže nadzdvih, zvěst,
že vydobýt lze, co předešlí znali,
co duši ze žil smyslů rýžovali.
Ze sebe velkou moc pozvolna zvedli
za sebou elfů řady shlédnout svedli
a na kovárně mysli, umně kout,
jak tkalci světlo s temnem protkat, pnout.

Ten hvězdy nevidí, kdo nezřel již
z živého stříbra že jsou, náhle, blíž,
vzplanuté květy zpěvů prastarých,
jichž každý ozvuk hudbou dálnou dých’
od nepaměti. Není nebes v tom,
jen nic, když schází drahokamů dóm
utkaný z mýtů, vzor to elfů; zem,
je lůnem rodičky, pak zrodů v něm.
Člověka srdce není snůška lží,
jen čerpá z Jeho moudrosti té, vší,
hlásí se k Němu. Dávno odloučen
Člověk není až ztracen, vyloučen.
Zhrzený, snad, však s trůnu nesvržen,
ač v cárech roucha k slávám přidružen,
však světu velí tvůrčím konáním:
aniž jen Tvůrci pouhým klaněním,
Člověk, sub-tvůrce, světla zlomu host
v němž Bílá tříští se v odstínů chvost
rozličných barev, a z jich spleti běh
živoucích tvarů, z mysli v mysl spěch.
Byť do všech skulin naplněn byl svět
Elfy a Skřety, my šli vystavět
Bohy ze světla, tmy snad, na svou pěst,
sázet pak plémě draků, právo jest
(ať k dobru, ke zlu). Nárok nezašel.
Tvoříme tak, jak řád nás stvořit šel.

Ano! Jen ‚marných přání’ spleť, ať dost
vystaví falši, vzedme srdnatost!
Odkud však vnikla touha, síla snít,
tu dobro vnímat, tu zas špatnost zřít?
Tužby zde nejsou marné, beze lstí
splnit je prahneme – bol v bolesti
ne samoúčelný, znak zla, že blíž;
neb jinak by byl snahy úděl týž
jak nečinnosti; ke Zlu netečnost,
a o něm jisté: Zlo je skutečnost.

Přej srdcím plachým, co zla mají dost,
před ním se chvějí, přesto brání most;
nepřijmou smír, a v kobce střežené,
ač malé, těsné, hrubě střižené
splétají látku šitou zlatým dnem
dálným a budoucím, ne pod Stínem.

Přej mužům Noémovým, tesají
své archy, vratké, obsah hledají,
vzdor větru, přízraku pak zkázy vší,
kde má být přístav, s vírou vytuší.

Přej těm kdo snovou verše bájných cest
z dob dávnějších, než písemností zvěst.
Jiní než ti, co Noc už neznají,
co radovánek účast žádají
v lotos-ostrůvcích ekonomických
zaprodat duši, za pusinky, smích,
(a k tomu falešný, co vydal stroj,
svádět již posváděných marný roj).
Ty ostrůvky i lepší, měly zmást,
kdo na ně slyší, měl by odpor klást.
Ti zřeli Smrt, porážku poznali
a přec by nezběhli, ani se nevzdali,
jen vedli k vítězství zas s lyrou zpěv,
z pradávných legend ať zní v srdci hněv,
Nyní i Tehdá temnot ozářil
svit sluncí, jichž dřív nikdo nespatřil.

Já tak bych přál si s bardy zpívat jen
a nevídané jitřit chvěním strun.
Já bych chtěl s mořeplavci hlubin znát
s nimi do svahů, fošny tvarovat,
vydat se nazdařbůh, a bludně plout,
za bájný Západ až, a neuhnout.
Chtěl bych, bloud, v obležení uslyšet,
jak se mám v nitru držet, zlatých vět
neryzích, nečetných, přec věrnost dát
za obraz, krále co by z dálky vlád,
či na praporcích odlesk, slávy tak,
kde nevídaný panovník má znak.

Nechci však pokročit, co lido-op,
vzpřímit se, zbystřet. Před sebou jen hrob,
temnoty sráz, kde pokrok zastaví
pokud se z Boží vůle dostaví
cíl, nejen bludný kruh bez dalších změn
věcných, ne pouhých výměn daných jmen.
Nechci jít s tebou prašnou cestou dál,
bych to a tam, to a tam nazýval,
ve tvůj svět v kterém není místa dost
pro malé tvůrce, skromnou dovednost.
Železné Koruně své léno nedlužím,
své skromné zlaté žezlo nesložím.

Až v Ráji snad se oko odpoutá
od zahledění, jak Den věčný plá,
vidět den osvícený, opět tak,
znázornit zrcadlenou Pravdu však.
Pak uvidět, že v Zemi Žehnané
je všechno jak má být, však svobodné:
Spása to není zkáza, posvětí
zahrady dílo, hračky od dětí.
Zlo nevnímá, neb leží mimo něj,
ne obraz Boží, v křivých očích děj,
nikoli zdroj, zlovolný výběr as,
ne zvuk, však plochý strohý kárný hlas.
V Ráji se nedívají úkosem;
ač tvoří, není lež co patří sem.
Buď jist, že tvořit lze i před smrtí,
na hlavách básníků zříš vzplanutí,
na harfách prstů dotek zavelí:
z Veškerenstva své každý vyvolí.
