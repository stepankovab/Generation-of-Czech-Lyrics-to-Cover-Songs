IN MEMORIAM A.H.H.
…
XXVII
Nežehrám, nálady byť maje,
zajetí vášně vznešené,
konopky, v kleci zrozené,
co nepoznala letní háje:

Nežehrám na dravce, jenž bere
vše co mu projde, věk co věk,
bez hříšných citů výčitek,
v němž svědomí se neprobere;

Ni, srdce, blaženého zdání,
nikomu nezaslíbené,
co jen tlí, zaplevelené;
ni nouzectnostné nekonání.

Mám za to, ať se má co stát;
cítím tak, když mě sevře žal;
spíš ztrátu znej, kdo miloval,
než lásku nikdy nepoznat.
