KLUCI

JE tu snad starouš, co ztratil se s kluky?
Když jo, tak s ním pryč, hned, a pražádný hluky.
Ať kalendář visí, a s ním zlobná lež!
Čas si jen troufá! Mám dvacet, ty též!

Dvacet, jen! Dvacet! Kdo nezná svou míru?
Přihnul si,– šprýmař!– kam dal tesař díru!
„V dvaceti šediví?“– Bílí, když chcem;
Kde sníh je sytě, tam nezmrzne zem!

O sněhu řeči? No, promiň to rčení!
Podívej,– po vločce vidu tu není!
Chceme skráň ověnčit, zas, dobře bude,–
až bílé růže nám nahradí rudé.

My mladí umíme, jsme jedineční,
mluví jak stařec, kdo (veřejně) řeční:–
Kluk ten je „doktor“ ten „soudce“ je zas;
Jen si tak hrajem,– a děláme špás.

Tenhle je „mluvčí“,– ten na pravo tam;
„Starosto“ mladíku, daří se vám?
To je náš „reverend“ jak známo snad;
Tenhle je „poslanec“ Ne?– čas se smát.

Tamhleten klučina, čísla z něj čiší
Prý napsal knihu; ten vzhled jeho, myší,
ROYAL SOCIETY dočista splet!
Vzali ho za člena; dobře to sved!

Patrová bedna je támhleten kluk,
logikou přetáh by učenců pluk;
O plnoletosti když přednes vděk,
byť býval „advokát“, teď je z něj „rek“.

Jednoho chlapíka, co má dost švih,–
příroda schovala pod jménem Smith;
Složil všem píseň o chrabrých a tak,
metál má „vlastní“ že o vlasti kvák!

Slyšíš ten chechot?– Prý veselá kopa;
Smích samých andělů je jasná stopa;
Děti se hrnou a nechtěj si hrát,
kdo ho zná, nezná jak přestat se smát!

Jo my jsme kluci, –hra jazyka, psaní,–
vede jen k otázce,– Budem kdy páni?
Budem vždy veselí, starosti žádné,
až než náš poslední společník padne?

Na léta klukovská, zlat, šeď a vzletná!
Na zimní hvězdy a na rosu května!
Po žití dohře a dohrání hluku,
Otče náš, ujmi se dětí svých, KLUKŮ!
