TYS OKO VÝŠÍN ZÁŘNÉ

Tys oko výšin zářné! Tys říjnu žár polední!
zaplavující svým hebkým svitem šeď pláže písečné,
jakož i šeptavé nejbližší moře a výhledy pěn k dálné šíři
a snědé stékavé šmouhy a tažení modravých stínů;
Ó polední slunce žhnoucí! Slyš mé slovo vybrané.

Vyslyš mě, věhlasné!
Mě tvého milovníka, jenž tě miloval vždycky,
i jako batole blažené, pak šťastný chlapec sám na kraji lesa,
tvé dálné na dotek paprsky naplňující,
ba jako dospělý muž, ať už mladý či starý, jenž nyní vzdává ti hold.

(Mne však svým mlčením sotvakdy ošálit stačíš,
ač vím, že člověku klaní se Příroda celá,
ač neodpovídáš mi slovy, skrz oblohu, stromy znám zvuk toho hlasu— a ty Ó slunce,
tvým záchvatům, neklidům, náhlým výronům zážehů v olbřímích sloupcích,
rozumím; jakož i výšlehy vznětlivých vzrušení tvých dobře znám.)

Ty, které k dozrání svým štědrým teplem a světlem,
přes nesčetné farmy, přes pole i vody na sever i na jih,
přes Mississippi dál tekoucí věčně, přes Texasu travnaté pláně, Kanady hvozdy,
přes celý kulatý svět, jenž se otáčí k tobě kde vesmírem záříš,
objímáš vše ve svou náruč, jak světadíly, tak moře,
ty, které oplýváš štědrostí k hroznům i plevelu jakož i kvítkám,
pusť vlásek ke mně a k mým, pouhý paprsek z nesčetných mnoha,
protkni skrz naskrz mé sloky.

Aniž jen v náznacích jemně jak oslnit poskytni za ně svou sílu,
připrav na předvečer konce mne samého — na mé se dloužící stíny,
Připrav mé hvězd plné noci.
