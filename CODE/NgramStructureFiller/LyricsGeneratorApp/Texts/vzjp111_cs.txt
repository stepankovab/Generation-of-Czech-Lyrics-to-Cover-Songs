STRPENÍ

Vlídně jsem přijal, co zhurta přišlo až
a bez zášti odpustil:— Udělej též.
Příkoří měj za záblesk, kočky zrak,
patrný máš-li v srdci svém temno však.
Když cítíš křivdu tolik, že sníš o hříchu,
toho se boj — sebevznícení, vzmachu
jiskry, jež rozohněním tě oslepí,
či potlačena zamoří vzduch, až čpí.
Nasaď zhasínátko, rozevři závěsy,
a brzy ovzdušněná duše najde si
ke světlu cestu. Pokud by nepřítel odhalil,
či hůř, odcizený přítel kdyby to byl,
pás dřevomorky v boku tvé pevné lodě,
měj to za Boží vzkaz a skromně hrdě
nahraď jej zdravým dubem;— sobě ku prospěchu —
Shnilý trám dej mu vděčně za útěchu!
