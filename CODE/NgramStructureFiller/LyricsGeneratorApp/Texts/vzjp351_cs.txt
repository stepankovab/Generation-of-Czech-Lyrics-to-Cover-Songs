HROCH

Široko-plecatělý hroch
na břiše v bahně spočívá;
ač by nám zdát se pevným moh,
je zmasozhmotněn z pečliva.

Z masa-a-krve slaboši
jsou k labilnostem náchylní;
nic Pravou Církev nezruší
stojíc na skále stabilní.

Cupity hroší mohou vést
kol hmotných choutek, záměrů,
však Prává Církev dál smí kvést
jen z podílů svých výběru.

Rádoby-mango polyká
hroch, nezíská je zaživa,
leč granátová jablka
a broskve Církev požívá.

V říji, hlas hroší nadělí
lámaným rykem chraptění,
Církev, co týden v neděli,
hlásá své s Bohem souznění.

Hroch ve dne klimbá, sní své sny,
po celonočním lovení,
Bůh — jsa nevyzpytatelný
svou Církev sytí při spaní.

Viděl jsem hrocha vzlétnouti
jak páru z vlhé savany,
a andělů kol shluknutí,
vyznání k Bohu hosany.

Beránčí krev jej očistí,
obejmut v božské náruči,
k sobě jej brát je svatým ctí,
na harfu hrát jej naučí.

Bělostně sněžně očištěn,
z panenských políbení, něh,
a Pravá Církev dole jen
v závoji znečištěných mlh.
