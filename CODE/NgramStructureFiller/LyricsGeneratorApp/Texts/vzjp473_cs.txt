MÁM BÝT SEXY PŘI ŠEDESÁTCE?

Mám být sexy při šedesátce?
Mám se snažit? Vždyť je mi to fuk.
To se raději složím
se svým uvadlým zbožím
jen koukat, jak nabírám tuk.

Nebudu dál chodit cvičit,
ani si brát substituci,
Kdyby fešák řek „Rajdo!“
řeknu „Máš smůlu, zajdo!
Kdepak's'byl před lety, kruci?“

Nebudu holit si knírek,
štětiny nechám si růst,
ať dvojbradu doby
mi strniště zdobí;
Babiznou budu, na just!

Krása má, do zapomnění
zapadne, bez stesku, ručím;
Ať schoulená v ďůlku
si žmoulám svou kůrku
a slintám, a na telku čučím.

Když mi to čím dál míň myslí,
mám půvab svůj vážně brát?
Mám špulit snad pusu
když zuby jsou v klusu
a manžel mi zahýbá, rád?

Sbohem vám, módy a trendy,
mládí mé neposedné!
Ni po vášni zdání,
mám postel... na SPANÍ!
Být sexy na šedesát? Ne!
