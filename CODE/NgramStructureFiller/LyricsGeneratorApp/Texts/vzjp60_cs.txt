LVI — O OPO-POETOVI

Bloud BÁSNÍK-OP, chtiv vévodit nám všem,
   ač v jeho díle um jen v cárství vzrost,
z makléře stal se smělým zlodějem,
   v nás okradených, soucit vyhnal zlost.
Nejprve kradmo paběrkovat byl,
   dramat bral zvratky ; teď se načechral
do stavu výš, na scéně zakotvil
   a bere vše, všech důvtip za svůj vzal :
Na výtky neslyší. Pche, trestné činy
   jsou pastvou bařtipánu auditoru ;
Prvenství neuvádí : čas ať jiný
   slučuje jeho, naše, beze sporu.
Hňupe!  snad poloslepý rouno přeci
pozná od canců, cár od celé věci ?
