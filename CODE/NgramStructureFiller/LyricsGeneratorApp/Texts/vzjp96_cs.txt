LONDÝN

Ulicí spletí kráčívám,
kde Temže teče v sepjetí.
A v každé tváři shledávám
slabost a lítost v pojetí.

V každičkém lidském výkřiku,
batolat z děsu brečení,
v každičkém hlasu; okřiku,
duše pout slyším řinčení.

Z komínů stesky klučinů
očerní kostel, děsíce;
vzdech na smrt jdoucích vojínů
krvácí po zdech paláce.

Slyším, jak půlnoc z ulic zní,
jak mladá děvka utne řev
novorozence zaklením;
Mor veze sňatek na pohřeb
