VYSOKÝ LET

Ach, já se vyvléknul z pout pozemských,
na smíchem postříbřených křídlech vzlét;
tančil, za sluncem, v kutloch v oblacích
za výstřih jasu — stovky kousků sved
nad představ rej — točil se, tyčil, stál
vysoko v slunce tichu. Bez hnutí,
o závod s větrem štval se střemhlav, hnal
svůj žhavý stroj skrz vzdušné komnaty…
Tam, kde modř tane žhnoucí závratná
já vršil výšin větru avantýru
již skřivan ani orel nepozná  —
až v tichu usebrán, dál před oltář
výsostné svatyně, až do vesmíru
ruku jsem vztáh, a potkal Boží tvář.
Já jsem se vyvlék z mrzkých zemských pout,
oblohou v tanci křídel stříbřitých
za sluncem stoupal, v překotjásný kout
průtrží světla, — stovky tahů mých
nad představ sny — točil se, tyčil, spěl
vysoko v bezhlesnu se vznášel. Jal
uhánět s vichrem, lačně burácel,
vzduchoplán hnal přes volnopádů sál …
Až, až kde záchvatné až modro žhne
já horoucí jsem dovršil si plán,
nad skřivánka či orla, nad možné  —
až ztich, jat troufalostí, neutek
od posvátnosti kosmu, nevolán,
vztáh ruku, slepý, Bohu na dotek.
Och! Já jsem se vymanil z pout nevrlé přízemnosti
a tančil oblohou na smíchem-postříbřených letkách.
slunci vstříc stoupal, obracel, válel se s veselostí
slun-oblak rozkolil — vyváděl stovky divů, setkal
se s lecččíms nade sny — kroužil, plul, s troufalostí.
Vysoko v prosluněném tichu, vznášel se na místě
závodil s větrem v kroužení krkolomném, nadál
plul lačně v tenčícím se vzduchu, jak v sálu nejistě …
Vzhůru, do výšin dlouho až v závratně modrý zápal
já trumfnul větrem vymetenou výšku tu s lehkostí
kam nikdy skřivan ani orel se nedosápal  —
následně, poklidně, což zní jak povýšenost sice
porušil výsostné soukromí prostoru svátosti,
napřáhnul ruku, v tušení blízkosti Boha líce.
