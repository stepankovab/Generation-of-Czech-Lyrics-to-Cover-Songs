OTEVŘENÁ KNIHA

Kdys držívals mě v rukou ve dne v noci.
(Mráz mi šel po hřbetu!) Byla jsem dokořán,
od A do Z, do A zas ve tvé moci,
na chvilku netušíc, že román, námi psán
byl (a jak) zatracen, ty třtino povrchní.
Vše cos měl se mnou, než abys ocenil —
objevné chvíle, klidné, kulturní —
za PéCé rychlovky jsi zaměnil,
za iPad, iPhone, iCo-je-mi-fuk:
s tou jejich udýchanou snůškou zpráv,
blogů a tweetů, směrů, spamů shluk,
po ruce hned jak zachce se ti, stav,
výraz, či snůšku (tuctů!) v mžiku snah.
Je jedno heslo, které smíchy svíjí:
’Patří ti’ (fráze): hejblátek tvých krach,
plazení zpět, — k tvé encyklopedii.
