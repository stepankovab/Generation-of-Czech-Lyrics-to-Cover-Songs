NE POKOJ NEMUSÍ BÝT— SÍŇ ZLÝCH DUCHŮ—

Ne pokoj nemusí být— síň zlých duchů—
Ne třeba dům, kde straší—
V mozku jsou také chodby— plné strachu
nad hmotné delší—

Raději o půlnoci potkat
obludu vnější,
než když nás konfrontuje vnitřní—
a mrazivější.

Raději brát opatství cvalem,
chrliči štvaný—
Než s sebou na sraz, o samotě—
neozbrojený–

Sám v sobě co si každý skrývá—
je ke zděšení—
Proti nám, vrah, co číhá v bytě,
na postrach není.

Tělo— si revolver sežene—
a zamkne sice—
Přehlédne hrůznější však přízrak—
ba ještě více—
