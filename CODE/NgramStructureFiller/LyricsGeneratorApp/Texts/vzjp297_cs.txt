NOTNÁ NICKA
(Mikroskopická)

Nicka, přes moje psaní zvolna ploucí
mizivá, nebýt stránky běloskvoucí
pod prahem rozlišení, citu. Inu,
já indolentně napřáh pero k činu,
že najde konec inkoustový, tečka.
Tu náhle se mi hnulo u srdéčka,
vždyť není to jen smítko, závan dechu,
je živáček to přec, pozvolna jdoucí,
ať jde o broučka, červíčka, či blechu,
má vlastní žití, směr. Vjem pera, hned
ji zastavil, zas pospíchala vpřed
na místa kde můj zápis ještě schnul;
po chvíli, načichnuta, v opojení  —
nechvalně hodnotila, směr se hnul.
S inteligencí mám tu co do činění.
Na nožky sic moc malinká se jeví,
kam dá jich celou sadu člověk neví,
však, že ji závan smrti ovanul
řekla mi úprkem, pak krůčky, lstivě.
Zakolísala: viděl jsem zaváhání;
uprostřed listu, co dál dělat loví,
přikrčila se, v koncích, dobrotivě
čekala na svůj osud, co já na ní.
Nejsem z těch co jsou něžnější-než-druzí,
kolektivně co lásku šíří, balí,
dnešní svět chtějí do pořádku dát.
Co však já s tím ztělesněníčkem hrůzy!
Neměl jsem důvod soudit. Nevím zdali
má vroubky — nechal jsem ji, doufám, spát.

Svou mysl mám a schopnou pochopit,
že mysl potkal jsem, a jsme si kvit,
a nikdo netuší, jak je mi líbezné
když stopa po mysli se v listech nalezne.
