MYSLÍŠ SNAD, ŽE MĚ ULOVÍŠ?

Myslíš snad, že mě ulovíš nesmyslnými slovy ?
Papouch by téže žvásty zvlád, sem tam i leccos poví :
Kojenci, než je odstaví, jsou taktéž pohotoví.

Dřív řeč se uč, pak námluvy: k námluvám souvislosti :
Kdo vábí, ač Um neumí, uvízne, než se zhostí,
šilhaje po svých poznámkách, s úsměvem pokleslosti.

Dovedný rybář háček skryl by návnadou dle doby ;
Ty lovíš drátkem ohnutým, jak děcko, co jen zlobí :
Ťulpas hrouzek ti naletí, nic víc prut  neozdobí.

Ruth, promiň takto bezcitné mé neomalenosti,
když jsem se smál tvým způsobům, tvé módní výtečnosti :
Však, běda, jak se udržet, za daných okolností ?
