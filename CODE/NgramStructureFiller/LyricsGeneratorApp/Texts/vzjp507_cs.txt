JAK POESIE LÁSKU V SOUCIT
 MĚNÍ

Sonet její lásky má zástěru
falešné metafory. V jejích lžích
šeptají protiklady; v záměru
on tuší jen copyright v maskáčích.
Tiše žasne. Poslouchá koncepční
chaos, co kdysi za verš pokládal.
Rýmy jsou nahnuté a tendenční
a příměr lásky stahují jen v žal.
Z jejích slz přesah duše pouhý zbyl
co z monotóní šedi nevede,
vyniká málo. Její záměr, cíl
je nanic, zvládnout ho už nesvede.
Poslouchá dál mrtvolu, za živa.
Sonet končí. S úsměvem pokývá.
