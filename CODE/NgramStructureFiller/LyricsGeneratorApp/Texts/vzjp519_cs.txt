VALNÁ HROMADA

Až na letošní výkyv v příjmovém sledu,
firmě se daří jak nikdy dřív, vcelku.
Akcionářem být, zůstal bych v klidu,
občas jsou prohry, však vyhrajem válku.

Burzovní dozor je tu, shání pálku
dvou-biliónovou, co prý je v čudu.
Za starých časů bych na ně vzal hůlku,
až na letošní výkyv v příjmovém sledu.

Měsíc až dva a pak v růžovém sadu
projdem se, vykydat, zrušit pár stolků.
Věřte mi, od srdce, ve jménu řádu,
firmě se daří jak nikdy dřív, vcelku.

O insolvenci? Nudí za chvilku.
Vše není tak, jak se zdá od odhadů.
Obálek s proužky mám nádhernou sbírku.
Akcionářem být, zůstal bych v klidu.

Z pohledu cashflow to nemíří k ledu.
Nemáme na mzdy, leč vizi, i znělku.
Nevěřte fámám, dost všech bědných medů,
občas jsou prohry, však vyhrajem válku.

Firma, již miluji dál, bez okolků
dala mi signál; až za obzor jedu.
Odchodné mohl bych brát jako mýlku,
podnik jen vzkvétal, když sedal jsem vpředu  —
až na ten blip.
