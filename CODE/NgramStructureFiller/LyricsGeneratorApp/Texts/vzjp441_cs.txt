ANNUS MIRABILIS (Zázračný rok)

Pohlavní styk se stal vzrušením
v roce šedesátým třetím,
(s mým pozdním zaujetím)  —
mezi  „Chatterley“ zákazu zrušením
a prvním Beatles eLPím.

Dotehdá to bylo pouze
něco-za-něcovaté,
prstýnko-handrkovaté,
stydění se od šestnácti z nouze
plošně-nanicovaté.

Najednou spory ztichly:
Směle se směly city,
životy všechny žity
na vabank, což krásně spíchli
hraním si na jistoty.
 
Život se prožíval s nadšením
v roce šedesátým třetím,
(s mým těsným propásnutím)  —
mezi  „Chatterley“ zákazu zrušením
a prvním Beatles eLPím.
