OSTROV NA JEZEŘE V INNISFREE

Vstanu a půjdu již, půjdu do Innisfree,
tam chýši postavím, z jílu, košatiny:
U ní úl pro včely, devět řad fazolí;
tam sám žít, obzučen uprostřed mýtiny.

Tam najdu sobě klid, co tiše sesedá,
kanoucí z jitra příz, kde zpívá cvrček skryt;
Tam půlnoc třpytí se, poledne nachem plá,
a křídla konopek v podvečer míří vřít.

Vstanu a půjdu již, neb za noci i dne
slyším vod temný tón, jak laská břehů lem;
Co postávám u cest, v šedi bezvýsledné,
slyším jej přehluboko v srdci svém.
