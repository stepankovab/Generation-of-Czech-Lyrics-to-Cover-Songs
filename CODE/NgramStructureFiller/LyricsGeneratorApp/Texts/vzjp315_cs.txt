NO NEVÍM!
(dárek pro nevěstu)

Má neteř se jmenuje Alžběta May;
Vdavky má, v neděli. To bude rej!
Co však jí koupit? Té fešandě milé!
Snad klavír, no křídlo, vždyť hraje tak čile.
Dnes jsem jej viděla, za vhodnou cenu:
Piano příhodné, hodí se k věnu.

No nevím! No nevím! Jsem na vážkách přec!
Vždyť hraje tak hrozně, jen tluče tu věc.
Když bude hrát pořád tak, jak pomatená,
Manžela ke vraždě dožene, žena!
Piano nekoupím! Nejsem však skoupá;
Co třeba Šicí stroj; V kurzu je, stoupá.

No nevím! No nevím! Jsem na vážkách značně!
Singer je drahý moc, tak nadbytečně!
Za to se koupí dost jehel a nití.
Vždyť ruční práce je cennější šití.
Nejsem přec skoupá, ač skotské mám předky  —
hodinky Ingersoll, to nejsou cetky!

No nevím! No nevím! Jsem na vážkách zas!
Za pár let budou jí spíš krátit čas.
A až bude v důchodu, pokud se zkazí,
oprava bude stát tolik, až mrazí!
Nebo je zastaví sama, či ztratí!
Vím, koupím svetřík; na ten nedoplatí.

No nevím! No nevím! Jsem na vážkách zase!
Svetříky za deset let budou passé.
A vůbec, když ztloustne, jak nejspíš se stane,
tělnaté svetry jsou okukované!
Má-li pak výstřih, pak bolí z něj v krku!
Mám nápad! Monogram do kapesníků!

No nevím! No nevím! Jsem na vážkách stále!
Kvalitní mohou stát tolik, vždyť ale
je výrazem ohromné marnotrantnosti
posmrkat hedvábí s výšivkou, dosti.
A když jsme u nosu, má jej dost rudý,
Vím, kopím pudřenku. To nemá vady.

Pianem pudrovat nosánek nelze,
Singer je k nepoužití.
Hodinky Ingersoll odmítám stroze:
Hloupost jen! To člověk cítí!
Pudrovat svetříkem je nejspíš drsné:
Beztak ty vlněné svědí;
Zajdu hned k tržnici, a je to jasné!
Pudřenku sehnat snad vědí.

No nevím! No nevím! A zvážím to radši!
Drobné se nenajdou na každém kroku,
Myslím, že namísto pudřenky stačí
přání, … do všech dalších roků!
