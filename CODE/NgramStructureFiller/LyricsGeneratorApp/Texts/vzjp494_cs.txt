LÁSKA MÁ PŘÍCHUŤ JIHU

Láska má příchuť Jihu: medovice,
kantalup meloun; zimolezu kalich
přihneme k lícím, aby fádní výdech
nahradil parfém, vlídný převelice …

Dixieland lásky: v popínavé spleti,
divoká klematis, jíž zlatých listů tkaní
neposedně šplhá po stromů báni,
jak záblesk prádla kouká z tance změti …

Láska se vymyká za Jihu nocí:
prastarých souhvězdí hynoucí taje,
světlušek k světlu bzukot stromy hraje
v podzimních pláštích elegantní moci …

Láska tak divá je a sladce plení,
dekadentní, jak vlhkých listů tlení.
