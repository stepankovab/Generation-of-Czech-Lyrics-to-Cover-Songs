PTÁK V KLECI

Volný pták skáče
na bedrech větru
po proudu pluje
až kam dá proud
smáčí svá křídla
v oranži slunce
nebe má za své jen tak.

Pták co se šine
po vlastní kleci
sotva zří skrze
své mřížoví
zkrácené letky
znavené nožky
napíná krk aby pěl.

Pták v kleci pěje
strachem hlas chvěje
o nepoznaném
však dychtěném
slyšet je z dáli
z návrší stále
z té ptačí klece
k volnosti zpěv

Volný pták zvažuje příchozí vánek
úslužný větru směr stromoví vzdech
larvičky šťavnaté na ranní trávě
oblohu po sobě zve.

Pták v kleci držený na hrobce snění
stín noční můry co volá a štká
zkrácené letky má znavené nožky
napíná krk, aby pěl.

Pták v kleci pěje
strachem hlas chvěje
o nepoznaném
však dychtěném
slyšet je z dáli
z návrší stále
z té ptačí klece
k volnosti zpěv.
