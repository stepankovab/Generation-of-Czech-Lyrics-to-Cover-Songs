NESETKÁNÍ

Ty nepřišlas.
Čas pochodoval dál, mé city zhas.
Než ztrátu společnosti příjemné,
spíš v Tobě nepřítomnost vlastnosti,
soucitu, síly, která převládne
zdráhání, z láskyplné vlídnosti,
jsem zaželel, když naděj ubil čas,
Ty nepřišlas.

Nejsem Tvůj typ,
a láska jen dá slib, co stojí zač;
 —  vím, věděl jsem. Však do té pokladnice
činů, sic lidských, avšak božských cenou,
nestálo přispět, hodinkou, či více
a ještě tím: Ty přišlas, byla ženou
něžnou kdys k muži, jejž čas drásá, ač
nejsem Tvůj typ.
