Pozlaceným tu odpolednem
plujeme pozvolna;
neumné ručky, vesel krůčky
píle tak přesmolná;
průhledné předstíraní trasy,
že není svévolná.

Trojice krutá! V takou chvíli,
když klimbám, sním si sen,
chtít vyprávění, dechu není
na chmýří záchvěv jen!
Lze jazýčkům třem odolati
převahou obklopen?

Panovná Prima vydá dekret
„Začnout!“ už načase je  —
Secunda nenásilě doufá
„Nonsens v tom bude. Že je?“  —
Tertia zase přerušuje
po minutách tok děje.

Až kamsi náhlé ticho vábí
v rozmaru sledovat
smyšlené děcko, proklouzajíc
krajinou bájných vnad;
důvěrným se živáčky řečem
napolo naslouchat.

Tak dál, a když už vysychá mu
studnice námětů
a znavený se pokouší svou
odložit štafetu,
„Příště“ —  Tu hlásky zahlaholí
„příště vždyť už je tu!“

Tak Říše divů rozkvetla jim
pozvolna, krůčky jen,
podivuhodné příhody z ní
vyklubaly se ven  —
a domů pluje posádečka,
před slunce západem.

Alenka! Dětský příběh uchop
a rukou přelehkou
provlékni, abys dětské snění
pospojil vzpomínkou;
poutníkův vadne luční věnec
cestou předalekou.
