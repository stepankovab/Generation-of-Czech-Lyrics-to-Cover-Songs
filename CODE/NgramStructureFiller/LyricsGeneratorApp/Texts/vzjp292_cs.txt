ŽÁR A MRÁZ

Zdalipak oheň svět zničí;
či ledy, mráz.
Co vím o prahnutí, chtíči
dal bych na žár, že vše zničí.
Ale, podruhé vzato, zas
dost vím o nenávisti
bych soudil — co kazisvět — mráz
dobře jistí,
postačí as.

OHEŇ A LED

Kdo ví zda svět vezme plamen;
nebo spíš led.
Toužil jsem taky, byl zmámen,
vsadím na ohnivý plamen.
Však pokud končil by svět
opět, pak nenávist znám,
v nejmenším ničivý led
neodmítám,
sám by to sved.
