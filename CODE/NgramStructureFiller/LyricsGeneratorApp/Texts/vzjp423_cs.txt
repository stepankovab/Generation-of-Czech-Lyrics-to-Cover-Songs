A SMRT NEBUDE NADVLÁDU MÍT ŽÁDNOU

A smrt nebude nadvládu mít žádnou.
Mrtví nazí splynou v jedno s ním
s tím mužem větrným a měsícem západním;
Až budou jejich kosti holé a dočista do zmizení,
u loktů u nohou budou mít stopy hvězd;
Byť smyslů zbaveni, šílenství nepropadnou,
byť do mořských hlubin padli by, zase vstanou;
Ačli snad po milencích, však ne po lásce jest;
A smrt nebude nadvládu mít žádnou.

A smrt nebude nadvládu mít žádnou.
Pod spletitostí mořských proudění
ač dlouze ležící, neumřou v spleteni;
Krouceni na skřipcích, až šlachy povolí,
v kole uvázáni, přec odolají zlomu;
Víra v jejich dlaních dozná rozlomení,
jsouce zlem jednorožců naskrz prokláni;
Rozštěpeni v koncích neprasknou až k tomu;
A smrt nebude nadvládu mít žádnou.

A smrt nebude nadvládu mít žádnou.
Už racků kvílení v svých uších neuslyší
či  burácení vln, jak o břehy se tříští;
Kde pučel květ nebude žádné příští
zvedání hlavy vzdoru k tepu deště;
Ač smyslů zbaveni jak v rakvi hřeby tuze,
hlavy postav zbity do chudobek, skrze;
Zlomeni na slunci, až po zlom slunce ještě,
a smrt nebude nadvládu mít žádnou. 
