VOLÁ MYS HATTERAS

Jihovýchodně, bouře, korouhvice
třesou se, kvílí z orosené osy,
cáry mračen, komíny bičujíce,
liják chce do rour, oken, spílá, prosí,
zlacený kohout, křídly zatřepaje,
na kapli Baptistů víc nezakřičí,
zlatý šíp v jihovýchod zpívá, hraje,
Atlantik slyší, jak na střeše řičí.
Ve vlnách dráty, nad sloup moře vody,
průchody brousí velkolepost deště
křísící pošlé strouhy, plné svody
plesají, hloubí cestu, proud stok leště.
Deštníky, v parku stařík spěchající
kvapí pryč, po pěšince roztančené,
slyší na konvi melodie znící,
spoušť, jak se mezi tulipány žene,
bleď vrb, jež žíhá jezírko ze špendlíků,
lodičky po kraj plné, z nebes hřmění
v náletech cloumá, rve šat ze šeříků,
až po sten zlomů, plůtků pláče chvění.

Povídej, Hatterasi, moře řečí:
z chaluh a tříště, ulic očistou:
ať člověk zas se v bázni učí, svědčí
dětstvím, jak skála, oceán se rvou.
