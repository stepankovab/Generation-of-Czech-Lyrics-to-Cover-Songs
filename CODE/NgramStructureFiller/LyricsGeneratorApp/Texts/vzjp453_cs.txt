OSTROVY

Dávat jim jména je jen prozaický styl
cestopisců, pro slovutnosti zdání
pro čtoucí co si ctí poutníků chval
jak loží svých od pláží k nerozeznání;
Však ostrovy jsou skutečnými jen
když jsme v nich milovali. Hledám sám,
jak klima co se hledá, chtěl bych psát
verše křupavé pískem, jasné jak slunce svit,
chladné jak vlna zakroucená, všední
jak plný pohárek ostrovní vody;
Však, jako cestopisec, i já poté
hovím si v přízračně solných pokojích
(Tvé tělo budí se a čeří faldy moře
zmuchlaných prostěradel), jak zrcadla tam
ztrácí naše zachumlané, spící podoby,
jak slova, jež už láska užít chtěla
ve stránkách příboje vyzmizelá.

Tak, jako cestopisec do písku,
zaznamenávám klid, kterým tys okrášlila
vybrané ostrovy, tam sestupujíc
po vláknu hvězdy lampy rozsvítit
vzdor nočním zvukům příboje, se krýt
bujný plášť jednou paží krotící,
či prostě od šupin čistilas rybu k večeři,
cibule, chleba, kanic červený;
A v každém políbení drsná příchuť soli,
a bylas světlem luny donucena
sledovat příboje tak neúprosnou
vytrvalost, jež marná zdála se.
