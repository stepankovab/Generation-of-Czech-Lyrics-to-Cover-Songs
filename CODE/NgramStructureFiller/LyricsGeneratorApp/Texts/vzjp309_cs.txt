VÍRA MÁ

Věřím, když člověk zemře, však
se duše na zem navrací;
Nanovo v těle masce pak
se v matce k zrodu obrací.
Mozkem i tělem lepší, hned
se duše opět pídí vpřed.

To je mé krédo, víra má;
Že ruka, pisatelka vět,
stokráte v prach se rozpadla
a z prachu, v prach zas, tam a zpět;
Před mými zraky kdys šel shon
Théb, Tróji, až po Babylon.

Vše co si myslím, každý čin,
co svedu, zkazím, dar či zmar,
jsou odměnou či trestem jen
za lenost, snah dřív skrovných pár.
Život je součet, souhrn, dán
za hřích tu a tam překonán.

Vím též, že v dalších životech
se budu v srdci trápit, dál,
a vzývat nedostižnou z těch
žen, kterým sám jsem košem dal,
rozmrzen cizího zřít znát
lásku, mnou zhrzenou, mu dát.

Tu poznám, v slovech bouřlivých,
v narážkách, ústrk, hojnost slz,
krkavců hejna návrat, svých
úšklebků, posměšků sled, skluz.
Chrabrých slov ticho, zamlčení,
na tváři cejch mám, k poučení.

Než půjdu dál po cestě své
mít k dobru činů požehnaných;
Milých slov povzbuzení zve
do výšin dosud netušených.
Svých skutků cestu jsem s-to stvořit;
Po dobrém jít, se neprobořit.

Tak potloukat se, kroky vést
tažením v bitvách pod hvězdami;
Tu slávy věnec na skráň snést,
tu znaven, zbitý, samé šrámy,
než tuto schránku, formu zbytí,
zušlechtit v zlato, v hutích žití.
