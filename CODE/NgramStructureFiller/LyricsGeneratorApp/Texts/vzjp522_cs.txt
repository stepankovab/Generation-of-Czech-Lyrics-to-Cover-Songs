ÚKOLOVNÍK

1. Odložit, s dávkou naléhavého zaváhání.
2. Vyjádřit rozhodně nerozhodné odhodlání.
3. Osvojit si odstup, um nejednoznačného znění.
4. Knížku o prokrastinaci brát si na postupné čtení.

5. Přešlapovat; vytáčet se; rozevlátě se tvářit.
6. Celý den čajovat a další dál si vařit.
7. Ve slovníků řadě hledat „odtažitost“.
8. Přezírat šmahem přičinlivou pracovitost.

9. Polední přestávka

10. Rozjímat o niterní podstatě a roli práce.
11. Přeprioritizovat, čemu se vyhnout hladce.
12. Na vytáčky jít absencí tří hodin z domu.
13. Přežvykovat na místě; mlátit prázdnou slámu.

14. Pohladit kočku; propisku kamsi schovat.
15. Úkoly od jedné do deseti zrekapitulovat.
16. Zmatkovat, váhat; flákat se a válet.
17. Na zítřek úkolovník sepsat, neotálet.
