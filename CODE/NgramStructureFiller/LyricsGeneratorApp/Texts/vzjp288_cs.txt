VÍNO A VODA

Starý Noém byl chovatel pštrosů a drůbeže ve velkém,
sběračkou pojídal vejce, hezky držené kyblíkem,
a polévku dával si Sloní a filé jen Velrybí,
leč to byly nicotnosti, proti sklípku zpod-palubí.
Noém vždy říkával choti, když večeří končil den,
„je mi jedno kam dosáhne voda, pokud nezředí víno jen.“
Když z nebes se řítil proudem jak z útesu vodopád
který zjevně chtěl vypláchnout hvězdy, jak ze dřezu saponát,
a přívalem dral se hasit chřtán žízní do pekel,
děl Noém „zas drobet kape“ a víčky zavrtěl:
„Matterhorn o Macochu se zdá být potopen,
je mi jedno kam dosáhne voda, pokud nezředí víno jen.“
Noém však s cesty sešel, my, vrávorajíce, s ním,
za trest bič abstinence nám přiřknut byl, a s tím
na rodičovské schůzce, či kde sbor chval by pěl
zas vládne Kletba Vodou, neboť Bůh zanevřel;
Ať rozum nezkalený je Biskupem posvěcen,
kam chce ať dosáhne voda, pokud nezředí víno jen.“
