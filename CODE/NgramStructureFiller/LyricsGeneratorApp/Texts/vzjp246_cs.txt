SNÍH

Bělobné pláně v dáli, v běl
lesů lem pozastřen;
Vítr se z výšin utišil,
sníh houstne, nerušen,
Střech, větví zátěž dopadá,
bezhlesně odpadá.

Cesta mi mizí, úhledně
čechraná, sotva znát,
ploty a kopce kolem mě
odsáty vatou snad;
Kostlivci stromoví se pnou
před bílou oponou.

Luhy a říčky v zasklení
leží kol, jak sám klid;
sníh kupí snová mámení
snah obalamutit;
Utich les, voda, zem i vzduch,
není co na poslech.

Jen čas od času, zřídka, vděk
farmáři, kde se vzal,
na saních, třepot rolniček,
sanic svist, mizí v dál;
Až z pusté pláně mraziva
čirý zvuk doznívá;

Či čísi vytí, volání
ke stádu pronikne,
ozve se z dvora, ze stráně,
či z boudy zaštěkne;
Pak padne ticho, ssedá sníh
zas měkce, zvolna, jako vzdych.

Večer se chýlí, tmavne šeď,
zem, nebe zahalí;
Svět zdá se ztracen v šeru; změť
hluků i ruchů spí;
Já, jak potůček utajen,
dál tápu, tupě, sním svůj sen.
