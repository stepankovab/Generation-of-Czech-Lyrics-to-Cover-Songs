ÓDA NA KELMSCOTTSKÉ LOŽE

Větru shon plání,
noc, přituhování,
a Temže chladná
pod kopci, ladná.
Útulně k tomu
krov starého domu
srdéčko hřeje,
byť zima zeje.
Spočiň a odpočiň
v duchu si vybav, čiň,
od jara k létu,
zpěv ptactva k světu
v osadě listí,
Tys ve mně, jisti
co nejopatrněji,
ať Zem zní nadějí,
nevzdá to, nezvadne
až do bílého dne.
Mám svůj věk a znám dost
nejednu událost;
Jak strast tak pohodu,
úpadek, úrodu,
neříkám však
tak ani tak,
dím toto jen:
Noc našlápne ti den,
ať tak, či onak čiň,
dobře si odpočiň.
