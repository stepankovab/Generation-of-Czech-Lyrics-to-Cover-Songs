SONET XVI
(Nevidomý)

Když uvážím jak trávím světlo své,
  svět temný, širý byť mi v půli zhas,
  a talent jediný můj, smrti hráz
  marně zde vložen, ač má duše chce
jím Stvořiteli sloužit, popsat vše
  věrně, než přijde kárat, o to snáz;
  žádá Bůh robotu, když upřel jas,
  táži se snažně; trpělivost rce,
troufalost, Bůh přec nepotřebuje
  tvé dílo, dary zpět, je Král a Pán.
  Kdo jeho lehké jařmo ustojí
mu slouží nejlíp. Tísíce horují
    po zemi, mořích, plnit jeho plán:
    slouží i ti kdo stojí, čekají.
