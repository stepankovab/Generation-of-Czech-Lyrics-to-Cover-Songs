


DESMOND EGAN


SMILUJ SE NAD BÁSNÍKEM


Výbor z tvorby


Do češtiny přeložila: Ivana Bozděchová


MIDLAND (1972)


Předmluva hladový voříšek sousedů jež nikdy nepotkávám pobíhá branou rána můj pokoj slídí u zadních dvířek ostrým čenichem je vzhůru od sedmi prohrabuje odpadky něco známá píseň něco k snědku? hudba se line z pracovny když káva pobroukává zuby prokousává celofán spěchá neztrácí čas kuchyňské zvuky s papírovými zbytky hlas nemůžu ho zastavit rozhazuje odpadky po asfaltu a tam venku nad dráty trávníkem a letí kolem otáčí se holub krouží dvě skáče přes plot a splývá myšlenky a s polem keřem hlohu odvěkými oblaky kdesi neviditelně pták vyzpívává staletí mizí do budoucna


Midland dům plul po horizontu odpoledne bažinaté moře klidné rovné jako voda ve stoce narůstající odstíny hnědí stoupaly tam kde se tyčily tiché hory mračen a rozprostraňovaly se jako další dimenze


a rackové se potulovali a pátrali v prostoru své duše


Pod temnotou pod očima netopýrů pod temnotou pod očima netopýrů s hlavou skloněnou bloudí Oliver


dokonce i májoví ptáci se vzdali zpěvu ze svých hnízd se dívají jak se potuluje ... pod bezhvězdnými listy


jeho okno bez záclon se vylévá osaměle z hořejšího patra: slunce klesá s dunícím vlakem do noci


je půlnoc pouliční světla chřadnou společně a jak tma náhle mohutní stává se


nebeskou klenbou


Září rosa pouhý prach na řece její stromy i ostřice umírají do němoty jako život


unavení motýli se třepetají nad přehršlí jiřin


kouř z ohně letošního podzimu trychtýřem otvírá bronzové průhledy vrásčité od fermeže


a černé slzy se třpytí mezi ostružinami za každým létem co se stalo vosou potácející se k zániku


Plavec tento oceán na němž se rozpřahuje s tichou tíhou táhne nebesa horizont jej do rozměru který sám vnímá vlní se proti tělu pulsuje teplý a chladný jako srdce


beze slova sleduje svůj rozměr napříč všemu mihotání cesta z bublin kolébajících se od jeho klesající hlavy směrem k šepotu břehu


svědící plochy - jako zranění které tady tepe v mořském potu


svět celý svět stoupá udržuje rovnováhu padá jako racek


Stál jsem s jejím bratrem (Pro Gerry Waldrona) tisy kanuly jako slzy a holub truchlil když jsem stál s jejím bratrem nad hliněným nádorem jejího hrobu pár našich slov rozehnal vítr překřičelo její mlčení


Kopřivy dekadentní žně - dozrávající zelení smaragdů v tichu měsíce a noci třepíte se mrazivou silou jen abyste rodily vrásčitě rozkymácenou úrodu otevírající se do pálivých plodů ve zrádné rozkoši nastavujete zuby při každém dotyku jen abyste ubránily vlastní nicotu


zelená vyrážko! růste hřbitovů smetišť a všeliké divočiny vídal jsem vás vy bezeslunné rozestřené jinde rozestřené po prázdných místech duše


Poblíž města Herons 19. března skřivan vylétl nad kopce které se tísní jako zástup po mši


žádná řeka - jenom suše hlodáš rašící krokusy kolem trní kde hnědé pytle - dvě liščata bez ocasů - visela hlavou dolů a šklebila se mezi zuby


Glencolmcille 1972 (Pro K. S.) tenkrát jsme stáli na vrcholku jeho bažinatý povrch se podklesával nohám


vál chlad od lososového moře a mlha nad údolím jímž jsme projížděli


i náš dech se vznášel a rozplýval nějak jsme si je přisvojili myslel jsem si


ale nemohli jsme si povídat nebo se utěšovat museli jsme najít cestu prodrat se dolů dřív než se příliš setmí


a taky postavit stan někde pod tichou horou


Kapky deště nabubřelý dešťový mrak se valil přes dvory zahnědlé jako ponožky: seděl jsem u vrat vyrovnával kolo (s nohou na obrubníku přední kolo stočené) na tom zeleném pruhu - tam - kde světlo líně plynulo stromy - s kapkami deště které rostly a rozverně se pošťuchovaly zatímco jsme se dobírali a hádali až k výbuchům smíchu - tři schoulenci u živého plotu ponořeni do jeho pološera bez tenisek pružní z pružných raket a s mrholící rosou ve vlasech


ničeho z toho jsem si nikdy nevšiml


Někdo druhý a tak ráno pomalu rostlo byla však mlha šedivá samota prosakovala vším a nikdo kolem - ani obtěžkaná řeka i když bylo jasně slyšet jak se přelamuje o jez


pole nehybné vybledlé v rose jako Kristův rubáš


s jedinou poskvrnou zelených stop klikatících se směrem k listům a řece


nemohly být moje


kroky nevydávaly žádný zvuk neozval se žádný výkřik žádné slovo


chvěl se jen denní svit


Severoirská otázka dvě malé cácorky si hrály na babu blízko auta ...


kolik hrabství řekl bys získáš za jejich rozmetané prstíky?


Starému muži (Putoval jsem hodně po Concordu - Thoreau) starče z Escorialu už tě nepotkám


pořád tě vidím sedět v parku naproti nádraží s rukama pečlivě složenýma na rukojeti hole pozoruješ lidi jak přicházejí a odcházejí zatímco večer klidně dohasíná


je tvoje rodina roztroušená přátelé mrtví dědo? - žes byl tak přátelský když jsem si přisedl abych poklábosil lámanou španělštinou pot mi po tváři tekl jak jsem utíkal na vlak mé sešlapané sandály zaprášené jako španělské silnice


gesty a mimikou jsme doplňovali význam slov - mluvils stařecky prudce a já cítil že bych měl schovat svou barevnou mapu jiných míst před tvýma zmapovanýma rukama a cestou ve tvé tváři: ty kterýs docestoval nakonec na tu betonovou lavičku v parku


nevím zda ještě žiješ - možná tam sedíš právě teď a pozoruješ ty co tě míjejí


budu si tě pamatovat stařečku otče déle než Filipův palác


A co my víme (Zpívala Billie Holidayová)


Miláčku noc pomalu stárne Miláčku můj cit nevyřčen je:jako vůně zvadlé gardenie či matný lesk na staré osmasedmdesátce něco z mládí zůstává v tom unaveném hlase s tvářemi bělavými když smrt - její poslední milenec - jí hýčká hrdlo a to mládí ten život celý život je jediné rozloučení


Pronásledování Diarmaida a Grainn


I. Diarmaidovo dilema její ruka na mém rameni její vlasy na mé tváři její oči v mých očích mé srdce v souboji


II. Grainnino promlouvání něco z toho co říkáš bezmyšlenkovitě někdy může harmonovat se stíny tvých slov a překvapit má nejtišší místa nenadálostí hudby


nebo zoufalá něha tvých očí o které nevíš jak tajemně mne zahaluje mlhou v jeji

