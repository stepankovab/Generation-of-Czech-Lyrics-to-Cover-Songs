


CANTO I


A pak jsme sešli k lodi,


Na božské moře jsme koráb s pobřeží stáhli,


Vztyčili stěžeň a plachtoví na lodi černé,


Přivlekli ovce i sebe a na loď vsedli


Zdrceni žalem; hned vichry v zádech


Vzduly nám plachty a do vln nás hnaly


Pod mocí Kirké, té bohyně s krásnými vlasy.


Jak vítr kormidlo vzpíral, sedíce uprostřed lodi,


S napjatou plachtou jsme brázdili moře až do sklonku dne.


Když usnulo slunce a oceán halily stíny,


Vpluli jsme k rozhraní nejhlubších vod


Do krajin Kimmerských, k lidnatým městům


Pod hustou mlhou, jíž nikdy nepronikly


Zářivé paprsky slunce,


Ani rozklenuté hvězdy, ani temná klenba noci


Shlížející s nebe na ty ubožáky dole.


Oceán plynul k zádi; pak dospěli jsme k místu,


Jež určila Kirké.


Eurylochos s Perimédem se chopili žertev


A já, tasiv od boku meč,


Jsem vyhloubil jamku na loket zdéli i zšíři;


Všem zemřelým úlitbu jsme lili,


Z medoviny, pak z libého vína a z vody smíchané s moukou.


Sinalé hlavy mrtvých jsem mnohou modlitbou vzýval;


Tak jak se v Ithace nejlepší z kleštěných býků


Dávají v oběť, já nakupil hranici dary,


Teiresiovi určil pak beránka, černého vůdce stáda.


Tmavá krev do jamky tekla


A duše z Erebu, mrtvolné mátohy nevěst,


Zemřelých mladíků, starců, kteří zkusili mnoho,


Duše dosud střísněné slzami, křehké dívky,


Mužové mnozí, jež dobila bronzová kopí,


Ta struska bitev ve zkrvavené zbroji,


Všichni se hrnuli ke mně; s křikem


A v hrůze jsem volal, ať přidají zvířat;


Když srazili stáda a ovce skolili bronzem,


Já lil jsem obětní olej a vroucně modlil se k bohům,


Mocného Plútóna vzýval, velebil Proserpinu;


Z pochvy jsem vytáhl meč,


Jím odháněl běsnící bezmocné mrtvé,


Dokud neuslyším Teiresia.


První se objevil Elpénór, Elpénór, náš druh,


Nepohřbený, vržený na širou zem,


Ta mrtvola, kterou jsme nechali v Kirčině domě,


Neoplakanou, nepohřbenou, když jiný úkol nás tísnil,


Žalostný stín. I kvapně jsem zvolal:


"Jak přibyls, Elpénore, k těm temným břehům?


Pěšky jsi přišel dřív než my, kdo po moři pluli?"


On na to odvětil:


"Neblahá sudba a přemíra vína. Já usnul u Kirčina krbu,


Pak slézaje zbrkle po dlouhém žebři


Spadl jsem na sloup


A zlomil si vaz. Duše odešla k Avernu,


Však ty, ó vladaři, vzpomeň, že mne neoplakali, nepohřbili,


Z mých zbraní vztyč náhrobek na břehu moře a napiš:


Zde leží muž zlovolné sudby, jenž na jméno čeká,


A do hrobu zatni veslo, co svíral jsem s druhy."


Vtom přišla Antikleia, i tu jsem zahnal, a potom Teiresiás [thébský


Se zlatou berlou. Poznal mě hned a promluvil první:


"Dvakrát? Proč, muži neblahé hvězdy, dvakrát


Chceš zavítat k bezkrevným mrtvým, v žalostné končiny


[naše?


Teď ale od jamky odstup, dopřej mi krvavý doušek,


Pak věštbu ti povím."


Ustoupil jsem stranou,


A on, posilněn krví, mi pravil: "Odyssee,


Vzdor Neptunovu hněvu vrátíš se přes temné moře,


Ztrativ všechny své druhy." Pak přišla Antikleia.


Odpočívej v pokoji, Dive. Jinak též Andreas Divus,


In officina Wecheli, 1538, podle Homéra.


Plavil se kolem Sirén a potom nazdařbůh dál,


Až uviděl Kirké.


Venerandam,


Jak psal o ní Kréťan, se zlatou čelenkou, Afrodíté,


Cypri munimenta sortita est, ta radostná, s orichalky,


Se zlatým pásem, řetězy na ňadrech, s planoucími zraky


A zlatým prutem Argovraha! Takže:


CANTO II


Nech to být, Roberte Browningu,


"Sordello" může být jen jeden.


Ale Sordello, a můj Sordel?


Lo Sordels si fo de Mantoana.


Šódžo zpěnil moře.


Tulení kráska laškuje v bílých kruzích příboje na útesu,


Hladká hlava, dcera Llyrova,


Picassovy oči


Pod černou srstnatou kápí mrštná dcera Ókeanu;


Vlna ubíhá úžlabinou pláže;


"Alie'nor, Eleanor, lšnauj lšptolij!"


A chudák starý Homér, slepý, slepý jak netopýr,


Slyšte, slyšte vzdouvání moře, repot stařeckých hlasů:


"Pusťte ji zpátky k lodím,


Ať se vrátí mezi řecké tváře, sice zlo padne na naše hlavy,


Zlo a ještě horší zlo, a kletba stihne naše děti,


Kráčí, ano, kráčí jak bohyně


I tvář má božskou,


hlas jako dcera Schoineova,


A zhouba v jejích krocích,


Pusťte ji zpátky k lodím,


ať se vrátí mezi řecké hlasy."


A při pobřeží, Týró,


Zkroucené paže mořského boha,


Pružné svaly vod ji obemkly, sevřely křížem,


A modrošedá sklovina vln se nad nimi roztáhla jak stan,


Oslnivý blankyt vody, chladná tříšť, těsný příkrov.


Tichá, sluncem sprahlá písčina,


Rackové rozpínají křídla,


klovou se do zcuchaného peří;


Sluky se přišly vykoupat,


propínají křídelní klouby,


Zmáčené perutě nastavují sluneční cloně,


A u Chiu,


vlevo pluješ-li k Naxu,


Zarostlá skála ve tvaru lodi,


chaluhy k ní lnou po vrchol,


Mělčiny vínově rudě žhnou,


cínový pablesk v slunečním žáru.


Loď přistála na Chiu,


aby nabrala pramenitou vodu,


U skalní tůně jinoch podroušený vinným moštem,


"Na Naxos? To víš, že tě vezmem na Naxos,


Pojď s námi, chlapče." "Tudy ne!"


"Jen pojď, tudy plujeme k Naxu!"


Řekl jsem: "Tohle je přímá loď."


A trestanec uprchlý z Itálie


srazil mě na přídní stěh,


(V Toskáně soudili ho pro vraždu)


Všech dvacet se na mě vrhlo,


Jak diví po těch pár drobných za otroka.


Odrazili s lodí od Chiu


A potom ji stočili z cesty...


Jinoch tou vřavou přišel k sobě


Vyhlédl přes okraj přídě,


k východu a potom směrem k Naxu.


V tu chvíli div boží, božský div:


Loď uvízla v mořském víru,


Na veslech břečťan, králi Penthee,


na hroznech místo zrnek mořská pěna.


Břečťan v jícnu odpadní roury.


A já, já Akoités, jsem tu stál


a bůh po mém boku,


Pod kýlem se rozrážely vody,


Rozčíslé moře tříštilo se v zádi,


za přídí ubíhala brázda,


Kde bylo brlení, pnul se vinný keř,


Namísto lanoví táhly se úponky révy,


na vidlicích vesel vinné listy,


Rukojeti obtěžkány hrozny,


A z ničeho nic tu cosi dýchlo,


v kotnících ovanul mne horký dech,


Šelmy jak stíny v zrcadle,


huňatý ocas v nicotě.


Rysí vrnění a stepný pach šelem,


kde předtím byl cítit tér,


Čenichání a našlapování šelem,


zablesknutí zornic v černém vzduchu.


Obloha vypršelá, suchá, bezbouřná,


Čenichání a našlapování šelem,


srst se mi tře o kolena,


Šelestění vzdušných schrán,


vyprahlé podoby v aetheru.


A loď, trčící kýl v doku,


zavěšená jak dobytče v řemeni u kováře,


Žebroví uvízlé ve skluzavce,


hrozny na vidlicích vesel,


prázdný vzduch se obaluje srstí.


Mrtvolný vzduch šlachovatí,


kočičí nenucenost pardálů,


Levharti očichávají révové výhonky v jícnu odpadní roury,


Pardáli se krčí na přídi,


Kolem nás modrá hloubka moře,


ve stínech rzivě zelená,


A Lyaios: "Od nynějška, Akoite, mé oltáře


Nemusí se bát poroby,


nemusí se bát lesních koček,


Pod ochranou mých rysů


hrozny sytí mé leopardy,


Kadidlem je mi olibanum,


réva roste mně na počest."


V kormidlových řetězech utichlo vzdouvání moře,


Černý delfíní rypák,


kde Lykabás býval,


Veslaři pokryti šupinami.


A já se modlím k bohům.


Viděl jsem, co jsem viděl.


Pravil jsem, když přivedli chlapce:


"Má v sobě boha,


ale kterého boha, to nevím."


Odkopli mě na přídní stěh.


Viděl jsem, co jsem viděl.


Medónovu tvář jako tvář pilobřicha,


Paže se mu scvrkly do ploutví. A ty, Penthee,


Poslechnout bys měl Teiresia a Kadma,


jinak tě opustí štěstí.


Rybí šupiny ve slabinách,


vprostřed moře rysí vrnění...


A v pozdějším roce,


bledá ve vínově rudých chaluhách,


Když se nahneš přes skálu,


prosvítá z vln korálová tvář,


Růžová bledost pod přeléváním vod,


Eileitheria, spanilá Dafné pomoří,


Paže plavkyně se proměnily ve větve,


Co my víme, v kterém roce


prchala před kdovíjakým houfem Tritónů,


Hladké čelo patrné i zpola tušené,


teď slonovinový klid.


Šódžo zpěnil moře, i Šódžo,


a čeřil je srpkem měsíce...


Pružné přelévání vod,


svaly Poseidónovy,


Černě blankytná a křišťálová,


skelná vlna nad Týró,


Těsný příkrov, nepokoj,


provazce vln v průzračné změti,


Pak klidná voda,


ztišená v hnědožlutých písčinách,


Mořští ptáci rozpínají křídla,


cachtají se v prohlubních skal a písečných


[propadlinách


Ve stružkách vln mezi nízkými přesypy;


Skelný záblesk vlny v žebroví přílivu proti slunci,


sinalost Hesperova,


Šedý hřeben vlny,


vlna zbarvená jak dužina hroznu,


Zblízka olivově šedá,


zdálky kouřová šeď skalní suti,


Lososově růžová křídla vodního sokola


vrhají na vodu šedé stíny,


Věž jako jednooká husa


natahuje krk z olivového háje,


Slyšeli jsme, jak fauni peskují Prótea


ve vůni sena pod olivovníky.


Žáby skřehotaly na fauny


v pološeru.


A...


CANTO III


Seděl jsem na schodech před Doganou


Nemaje toho roku na gondolu,


A nebyly tam "ony dívky", byla tam jedna tvář,


A Bucintoro dvacet yardů odsud kvílející "Stretti",


Ozářené stropní trámy paláce Morosini, toho roku,


A pávi v domě Koréině, nebo tam aspoň mohli být.


Bohové plují vzdušným blankytem,


Jasní toskánští bozi, dávno předtím, než se snesla rosa.


Světlo: první světlo, než kdy padla rosa.


Paniskové a dubové dryady


A jabloňové mélie


Po celém háji, a v listech všude hlasy,


Ševelení, nad jezerem klenoucí se oblaka


A na nich bohové,


Ve vodě mandlově bílé plavkyně,


Voda postříbřila vztyčenou bradavku,


Jak už si všiml Poggio.


Tyrkys protkaný zelení,


Jinak: šedé stupně vedoucí vzhůru pod cedry.


Můj Cid vjel do Burgosu,


K bráně pobité hřeby, dvě věže měla po stranách,


Zabušil koncem kopí. A dítě,


Una nin~a de nueve an~os,


Vyšlo na úzký ochoz nad branou mezi věžemi.


Zvonivě, voce tinnula, přečetlo list:


Nikdo ať s Ruyem Díazem nepromluví,


Ani mu jídla nepodá a jemu nepomáhá,


Jinak mu bude srdce vyrváno a na píku nabodeno,


Obě oči vyloupnuty, statky zabaveny.


"A tady, Myo Cid, jsou pečetě,


Veliká pečeť s podpisem."


Přišel až od Bivaru, Myo Cid,


A žádného sokola tam na hřadech nezanechal,


Žádné šatstvo v skříních,


Truhlici dal Raquelu a Vidasovi,


Truhlu s pískem, do té zastavárny,


Aby vyplatil své muže;


A probil si cestu do Valencie.


In~ez de Castro zavraždili, a zeď


Tady rozbořili, tady podepřeli.


Bezútěšný úpadek, barva odchlipuje od kamene,


Omítka se drolí, tu zeď maloval Mantegna.


Hedvábné cáry, "Nec Spe Nec Metu".


CANTO IV


Palác v doutnajícím světle,


Z Tróje kupa vyhořelých sutin,


ANAXIFORMINGES! Arunculeio!


Slyš mne. Kadme zlatých přídí!


Záblesky akvamarínů žhnou v stříbrných zrcadlech,


Rozbřesk obestírá naše bdění chladně zeleným svitem;


Závoj rosy halí bílé kotníky pohybující se v trávě.


Krok a krok a ševel, dusot v měkkém porostu


pod jabloněmi,


Choros nympharum, kopyto satyrovo se střídá s bělostnou [nohou;


Srpek modře žíhaných vod, v mělčinách zlatě zelených,


Černý kohout kokrhá v mořské pěně;


V řezaných, pazhřivých nohách postele,


zvířecí spár a lví hlava, sedí stařec


A tiše drmolí...:


Itys!


Et ter flebiliter, Ity, Ity!


Přistoupila k oknu a vrhla se dolů,


Bez ustání, bez ustání vlaštovky křičí:


Itys!


"Na míse je srdce Cabestanhovo.


Na míse je srdce Cabestanhovo?


Tu chuť už jiná nezmění."


Přistoupila k oknu,


úzká římsa z bílého kamene


Vytváří dvojitý oblouk.


Pevné hladké prsty sevřely pevný bledý kámen;


Vzepnula se, zachvěla,


a vítr od Rhodezu


Vzdul jí rukáv jak rozpjaté křídlo.


...vlaštovky křičí:


'Tys. 'Tys. Itys!


Aktaión...


a údolí,


Údolí obtěžkané listy, listy a stromy,


Vrcholky odrážejí slunce, sluneční zář


Jak příkrov z rybích šupin,


Střecha kostela v Peitieu


Kdyby byla zlatá.


A dole, dole pod tím


Ani paprsek, ani skrojek, ani řídký kotouč slunečního jasu


Neskrápí hladinu hebkých černých vod;


Neomývá těla nymf, nymf a Diany,


Nymf, které ji obstoupily jak bělavá družina, a vzduch,


Chvějící se vzduch, prozářený světlem bohyně,


v přítmí jim rozplétá vlasy.


Čechrá je, zvedá a cuchá:


Slonovina se koupe ve stříbře,


Stíněná, zastřená


Slonovina se koupe ve stříbře,


Ani průsvit, ani zbloudilý střípek slunečního jasu.


A tehdy Aktaión: Vidal,


Vidal. To starý Vidal cosi mumlá


klopýtaje lesem,


Ani zlomek, ani nepatrný záchvěv slunce,


jen bledé vlasy bohyně.


Psi dorážejí na Aktaióna,


"Sem, sem, Aktaióne."


Skvrnitý lesní jelen;


Zlato, zlato, pletenec vlasů,


Silný jak pšeničný snop,


Září, září v slunci,


Psi dorážejí na Aktaióna.


Klopýtá, klopýtá lesem,


A mumlá, mumlá Ovidius:


"Pergos... jezero... jezero... Gargafié,


Jezero... Salmakidina tůň."


Prázdný krunýř se chvěje, když labuť uniká.


Tu lije se světlo, řine se světlo, e lo soleils plovil


Kanoucí příval křišťálu


bohům po kolena.


V zčeřených vlnách tenký vodní třpyt;


Potok unáší bílé okvětní plátky.


Sosny na Takasago


rostou s borovicemi z Ise!


Voda zvířila bledý jiskřivý písek tam, kde vyvěrá pramen


"Pohleďte na strom tváří!"


Rozeklané větévky jak planoucí lotosy.


V zčeřených vlnách


Mělký kolotající proud,


bohům po kolena.


Smolnice roztávají prudkou září


a v rohovém ohništi zakládají plamen,


Modrý achát pokryl nebe (i tenkrát v Gourdonu)


smola prská,


Šafránový sandál obepíná útlou nožku jak okvětí:


[Hymenaeus Ió!


Hymén, Ió Hymenaee! Arunculeia!


Nachový květ spadl na sněhobílý kámen.


A Sógjoku pravil:


"Tento vítr, pane, je vítr císařův.


Tento vítr náleží paláci,


Tam rozechvívá císařské vodotrysky."


Ran-tai si povolil límec:


"Tento vítr burácí v pytli země,


sklání rákos na hladinu vod;


Žádný vítr není císařův.


Každá kráva ať si chrání svoje tele."


"Tento vítr se drží v gázových záclonách..."


"Žádný vítr není císařův..."


Poháněči velbloudů sedí v ohbí schodiště


A shlížejí na Ekbatana labyrintu ulic,


"Danaé! Danaé!


Který vítr je císařův?"


Opar se táhne nad řekou,


Z broskvoní padají na hladinu světlé lístky,


Zvuky se rozléhají podvečerní mlhou,


O brod drhne bárka,


Zlacené krovy nad černou vodou,


Tři schody v otevřené krajině,


Šedé stupně vedoucí...


Pe're Henri Jacques chtěl mluvit s poustevníky sennin


Na hoře Taihaku mezi skalami a cedry, [na Taihaku


Polhonac,


Jako Gýgés prostírající k hostině na thrácké míse,


Cabestanh, Téreus,


Na míse je srdce Cabestanhovo,


Vidal, a Ekbatana, na pozlacené věži ekbatanské


Nevěsta boha leží a provždy čeká na zlatý déšť.


U Garonny. "Saave!"


Řeka zhoustla, jako by ji namaloval,


Procesí - "Et sa'ave, sa'ave, sa'ave Regina!" -


Červ vinoucí se davem.


Adiže, průzračné pásmo obrazů,


Za Adiží Stefanova Madonna in hortulo,


Jak ji kdysi viděl Cavalcanti.


Kentaur zapřel kopyto do opuky země.


My tu sedíme...


a dole v aréně...


CANTO V


Nesmírná rozloha, obrovská masa, thésauros;


Ekbatana, hodiny tikají, čas míjí,


Nevěsta očekává boha; Ekbatana,


Město labyrintu ulic; a zas ta vidina:


Dole na viae stratae zástupy v togách, ve zbrani,


Lidské hemžení


Shlížím k němu z valu,


Severně prostíral se Egypt,


nebeský, hlubokomodrý Nil


ukrajuje vyschlou nížinu,


Starci a velbloudi


otáčejí vodními koly;


Nezměrné moře, hvězdy,


Světlo Iamblichovo


a duše vzestupující,


Jiskry jak hejno koroptví,


Ohořelé "ciocco" rozkřísnuté při hře.


"Et omniformis": vzduch, oheň, bledé měkké světlo.


Rozeznávám topas a trojí odstín modři;


však na ozubci času.


Oheň? ten stále, a stále ta vidina,


Sluch možná zalehlý představou, jež vystupuje


A mizí po libosti. Opředená zlatem,


Zlatožlutou, šafránovou... římský opánek Arunculein,


Váhavé kroky a hlas volá "Da nuces!


Nuces!" sláva a Hymenaeus "dívku v mužovo lože vede"


Takto "ji Sextus viděl".


Kolem mne stále to chichotání.


a od "Hespera..."


Tlumeně starší píseň: "Prostírá světlo své nocí na plochu


"Ona teď v Sardech dlí, [slaných vod"


V zástupu skví se lýdských žen"


"...a pojme-li únava..."


"Prostírá světlo své nocí na plochu slaných vod,


Vypráví se tu a připomíná tebe." [a mnohé


Keře révy ponechány ladem, nové listy raší z výhonků,


Severák hryže větve a moře se v srdci rozčeřilo


Chladnými hřebeny,


Keře révy ponechány ladem


Přemnohé vypráví se tu a připomíná


Tebe, Atthido neplodná.


Vedli řeč dlouho do noci.


A od Mauleona, obdařen novou hodností,


V houšti crčícího deště jel Puegsibot -


Vzduch ztěžkl podobami žen,


Savaric Mauleon


Dal mu zem, rytířské léno a on, Puegsibot, pojal choť.


Pak přepadla ho romerya, po cestách zastesklo se mu;


A jistý rytíř z Anglie, s unylými víčky


Lei fassa furar ad el, učaroval jeho paní...


Nechal ji, jak osmý měsíc minul.


"Tu zastesklo se Puegsibotovi po ženě,"


Když na sever se vracel ze Španěl


(Proměnilo se moře, voda zešedla)


A v malém domku na okraji města


Shledal ženu, jinou, a přece známou tvář;


Truchlivá noc, a rozloučení ráno.


A Peirovi, Peiru de Maensac, připadl úděl trobadora,


Házeli mincí, komu panství, komu zpěv, Peire byl [dreitz hom,


Odvedl de Tiercimu paní a s válkou, kterou o ni vedli,


Trója v Auvergnatu povstala:


Zatímco Meneláos nahnal církev k branám


Peire držel Tyndareovnu. Dalfin stál na Maensacově [straně.


Giovanni Borgia se už vykoupal. (Vidinou probíjí tikot [hodin)


Tibera, ztemnělá pod černým pláštěm, pableskuje jak


Kopyta klapou v pomyjích a smetí, [mokrá kočka.


Smýkají se po kluzkých kamenech. "Plášť plaval


Rozneslo se to hned ráno. [na hladině."


Varchi z Florencie


Měl na mysli jiný rok, když dumal nad Brutem,


A S"ga, mŁl' aâqij deutšran!


"Psovské oko!" (na Alessandra)


"Snad z lásky k Florencii," není si jistý Varchi


A říká "Spatřil jsem toho muže, vydal se za ním


[do Benátek,


Nelitoval jsem námahy, jen abych zvěděl,


Jak to bylo... Nebo snad z nenávisti k němu?"


Benedetto si není jist,


Nicméně: "Spatřil jsem toho muže. Se pia?


O empia?" Lorenzaccio ho chtěl nejdřív bodnout venku,


Pak váhal (Vévodu všude provázely stráže)


"Byl by ho svrhl s hradeb


Bál se však, že ho neodpraví nadobro" nebo že Alessandro


Nepozná, od koho přišla smrt, O se credesse


"Až uklouzne a bude umírat,


Aby si bratranec Alessandro nemyslel, že padl sám


A žádný přítel že mu nepomohl."


Caina attende


Pode mnou ledové jezero.


A tohle všechno, pokračuje Varchi, si vysnil předem,


V Perugii to jistý Del Carmine dohlédl v labyrintu hvězd,


Zapsal do horoskopu, vyložil a předpověděl,


Třikrát mu všechno předpověděl,


A on, Alessandro, považoval smrt za nevyhnutný osud.


In abuleia. Don Lorenzino však


Snad z lásky k Florencii... nebo


"O se morisse, credesse caduto da sé"


S"ga, s"ga.


Schiavoni, uvízlý na dřevěném prámu,


Giovanni Borgia vyvrhuje poslední cár masa,


Netáhne už po nocích tam, kde Barabello


Pohání papežského slona, aniž je korunován, kde se


Vydává kalabrijskou cestou a nakonec [Mozarello


Zalehne ho mezek,


tak končí básník.


Na dně zatuchlé studny, tak končí básník. "Sannazzaro


Jediný z celého dvora zůstal mu věrný"


Klevety o pletichách v Neapoli dospěly až na sever,


Fracastoro (co blesk mu byl při porodu), Cotta a Ser [d'Alviano,


Al poco giorno ed al gran cerchio d'ombra


Vedou řeči s Navagerem,


Který každý rok pálí jednoho Martiala,


(Nad malou otrokyní marné žalozpěvy)


Další k nim přijde a praví: "Bylo to devět ran,


Čtyři muži, bílý kůň. Držel ho před sebou v sedle..."


Kopyta zvoní, kloužou po dlažbě.


Schiavoni... plášť... "Stáhněte pod vodu ten cár!"


Šplouchnutí probudí muže na dřevěném prámu.


Tibera polyká samet měsícem ozářený


Jak mokrá kočka s pableskující srstí.


"Se pia," Varchi,


"O empia, ma risoluta


E terribile deliberazione."


Ať tak či onak, obojí odnese vítr.


Ma se morisse!


CANTO VI


Cos udělal, Odyssee,


Víme, cos udělal...


A že Guilhem prodal svoje pachty


(Sedmý z Peitieu, devátý z Akvitánie).


"Tant las fotei com auzirets


Cen e quatre vingt et veit vetz..."


Kámen ožívá mi v dlani, úroda


v roce mé smrti bude hojná...


Až Ludvíka sezdají s Alie'nor


A Guilhem zplodí syna, ten za choť pojme


Vévodkyni z Normandie; dcera její


Provdána za krále Jindřicha e maire del rei jove...


Po moři pluli do západu slunce (on, Ludvík, s Alie'nor)


A přistáli v Akkře.


"Ongla, oncle," praví Arnaut,


Kde byl pánem její strýc,


Jenž v mládí ji znával


(Théseus, syn Aigeův)


A on, Ludvík, byl stísněn v onom městě,


Stísněn u Jordánu


Když vyrážela na koni k palmovému háji


A její šál ovíval helmici Saladinovu.


Rozvedl se s ní toho roku, Ludvík,


a tím i s Akvitánií.


Plantagenet si ji toho roku vzal


(unikla sedmnácti nápadníkům, když ji


Et quant reis Lois lo entendit [pronásledovali)


mout est fasché.


Nauphal, Vexin, Harry joven


Za života svého i svých dědiců


Majetkem nabude Gisors, Vexin, Neufchastel


Zemře-li bez potomků, Gisors připadne jí zpět...


"Nemusí pojmout za choť Alix... ve jménu


Nejsvětější trojice... Richard, náš bratr


Nemusí pojmout za choť Alix, až poručnictví otcovo a...


Kohokoli však... než Alix, atd..."


Alie'nor, domna jauzionda, matka Richardova,


Tehdy třicetiletá (o mnoho roků dříve)


U rozbahněné řeky, pod balkonem kostelního kůru,


Malemort, Corre'ze, pro ni:


"Mou paní z Ventadorn


Ebles na hradě vězní


Nevyjde za sokoly ani lovit zvěř


ani na povětří volné


Nezahlédne rybu po návnadě plout


Ani v zátoce vážky světlokřídlé


Dokud zde budu, paní."


"Can vei la lauzeta mover"


"Nech vzkázat Eblesovi, prosím,


žes viděl toho pěvce písní


Daleko odsud, toho trobadora,


Aby zas volnost vrátil té,


jež kolem sebe tolik světla line."


E lo Sordels si fo de Mantoana


Otcem jeho chudý rytíř Sier El Cort


V cansónách zalíbení měl


A s lidmi u dvora se stýkal


Až k Riccardovi šel, di San Bonifazio


A láskou k jeho ženě zahořel


Cunizze da Romano,


Ta jednou ve středu dala svým sluhům volnost,


Masnatas et servos, svědky byli


Picus de Farinatis,


Don Elinus a Don Lipus,


synové Farinata degli Farinati


"svobodné osoby svobodné vůle,


způsobilé nakupovat, svědčit, prodávat, poroučet závětí".


A marito subtraxit ipsam...


dictum Sordellum concubuisse:


"V zimě i v létě zpívám o její kráse,


Jak libá růže tvář její milá zdá se,


V zimě i v létě o své paní zpívám,


Na sněhu bílém si ji v touze připomínám."


Cairel byl ze Sarlatu...


Théseus z Troizény,


A byli by ho otrávili


Nebýt hada v jílci jeho meče.


CANTO VII


Alie'nor (zhýčkaná anglickým podnebím)


"Elandroj 'Elšptolij a


chudák starý Homér, slepý,


slepý jak netopýr,


Slyšte, slyšte vzdouvání moře;


repot stařeckých hlasů.


A potom přízrak Říma,


úzké lavice mramorové,


"Si pulvis nullus," pravil Ovid,


"Erit, nullum tamen excute."


Pilníky a svíce e li mestiers escoutes;


Výjev jen pro bitvu, však přesto výjev,


Vlajky a korouhve y chavals armatz


Ne pouhý sled tahů, nevidomé líčení


K Dantovu "ciocco" rozkříslému při hře.


Un peu moisi, plancher plus bas que le jardin.


"Contre le lambris, fauteuil de paille,


Un vieux piano, et sous le barome'tre..."


Stařecké hlasy pod pilíři z nepravého mramoru,


Zdi módní, zčernalé,


Zlacení skromnější, dřevěné táflování


Naznačeno, nájemní smlouva je zde


Poněkud nejasná... tři bloky odsud;


Dům trochu těžký, malby na zdech


Jakoby příliš hutné.


Masivní klenutá hlava, con gli occhi onesti e tardi


Sune se přede mnou jak přelud valivé tíhy,


Grave incessu, a vpíjí tón věcí,


Stařecký hlas vyhřezlý


souká nekonečnou větu.


I my jsme sem chodili přízračnou návštěvou, a schody


Zastihly nás pokaždé na odpočivadle jak staré známé,


Když klepali jsme na prázdné pokoje a hledali pohřbenou


[krásu;


Však jemně tvarované, sluncem sžehlé prsty


Nevysunou petlici z kovaného bronzu, ani empirová klika


Na zvuk klepátka se neotočí; neozve se hlas.


Cizí domovnice namísto vrátného s podagrou.


Nevěřícně vzdor všemu hledám ji živoucí,


Zatvrzele slepý k tomu, co je zřejmé. Zvadlé květiny


Oprášené před sedmi lety, zbytečně.


Prokletá přepážka! Zhnědlý odchlipující se papír,


Prokletá chátrající stěna.


Ione, zemřelas před rokem,


Nadpraží moje a nadpraží Liou Čcheovo.


Vyradýrovaný čas.


Elysium je stále Elysée


Autobus za mnou mi cosi připomíná;


Nízký strop, Erard, stříbro,


Všechno "ladí". Čtyři židle, bachratý příborník,


Košík na stole, stůl potažený suknem.


"Na podstavci bysty lahev od piva!


Tohle je, Fritzi, naše doba, dnešek proti minulosti,


Současnost." A vášeň přetrvává.


Místo jejich činů voňavky. Komnaty místo kronik.


Smaragdy, chrysolity; Da Gama nosil v Africe kalhoty


A "Vojsko zrodilo se z mořských hor"; [s proužky


La vieille commode en acajou:


pivní lahve z různých dob,


Ale je mrtvá jako Týró? Za těch sedm let?


'Elšnauj, "landroj, lšptolij


Moře ubíhá úžlabinou pláže, omílá nahrnuté kameny,


Alie'nor!


Nachová plachta vrhá zřídlý nachový stín;


Světlo lampy v Buoville, e quel remir,


Po celý den


Níké kráčela přede mnou


A nevadil jí chladně šedý vzduch


Při nahé kráse její nestudil tropickou pleť,


Dlouhá útlá chodidla svítila přes kraj chodníku,


Ztepilá ubírala se přede mnou,


Jen ona a já na světě.


A po celý den, zas jindy:


Skořepiny těch, které jsem znával jako lidi,


Suché přilby kobylek zesnulých


promlouvající slupkou řeči...


Vražené mezi stůl a židli...


Slova jak slupky kobylek, bez živého jádra;


Vyprahlost dovolávající se smrti;


Jiný den, v kašírovaných hradbách mykénských,


"Ťuknuté" sfingy, nápodoby sloupů z Memfisu,


A pod břinkotem kůra, upjatá nehybnost,


Slupka někdejšího domu.


Hnědožluté dřevo, omítka bezbarvá,


Suchý profesorský hovor...


znehybňující teď rozladěnou kutálku,


Dům vypuzený tímto domem.


Hranatá rovná záda, saténová pleť,


Vpadlé tváře ženy tančící,


Stále ten suchý mrtvý hovor, starý a vyčpělý -


Deset let se nad ní rozklenulo jak znehybnělá báň,


Vzduch v kámen se mění.


Starý pokoj falešné honorace vzal si, co jeho jest;


Mladí, nikdy!


Pouhá schrána hovoru.


O voi che siete in piccioletta barca,


Didó se zalyká pláčem po Sichaeovi,


V náručí bezvládný mi leží, zmrtvělá tíha,


V jejích slzách nový Erós tone.


Život jde dál, po holých kopcích bloumá;


A z dlaně šlehá plamen, ochablý déšť


Přece jen se rtů žízeň spíjí


důkladnou jak ozvěna,


Touha zplodit v tetelivém mrholení podobu;


Však Erós tone, vsáklý, polomrtvý v slzách tone


Pro mrtvého Sichaea.


Život vysmívá se v pohybu:


Sunou se přede mnou schrány,


Slova chřestí: slupky vydávané slupkami.


Živý člověk, vyšlý z krajů a vězení,


třese suchými tobolkami,


Zkoumá staré závěti, někdejší přátelství a velké přilby


[kobylek


Ohýbají se nad honosným stolem,


Zdvihají lžíce k ústům, vidličky zapichují do kotlet,


A vydávají zvuky podobné hlasům.


Lorenzaccio


Má v sobě víc plamenů i hlasů, živoucnější než oni.


Ma se morisse!


Credesse caduto da sé, ma se morisse.


A vznosná netečnost se hnula,


živoucnější slupka,


Poryv osudem hnaný, suchý přízrak, ovšem nedotčený.


Ó Alessandro, první mezi všemi, třikrát varovaný


Věčný pozorovateli věcí, [pozorovateli,


Věcí, lidí, vášní.


Oči těkají suchým, šerým vzduchem,


E' biondo, s duhovkou skelně šedou, rovné vlasy sčesané


Rysy nehybně strnulé. [po stranách


CANTO VIII


Zlomky, které jsi vytěžil (vylovil).


"Ty děvko!" "Mrcho!" Pravda a Kalliopé


Štěkají na sebe sous les lauriers:


Ten Alessandro byl negr. A Malatesta


Ghismondo:


Frater tamquam


Et compater carissime: tergo


...hanni de


...dicis


...entia


Neboli:


Giohanni de


Medicis


Florentia.


Psaní doručili, a co se Messera Gianozza týče,


Také list od něj, odepsal jsem hned se všemi náležitostmi


Připojiv vaše pozdravení i memoranda.


Ve věci míru mezi vámi a králem aragonským,


Bude mi nesmírným potěšením


Sjednat urovnání,


V každém pádě radost nad jiné,


a nic nebylo by mně milejší.


Rád bych na tom měl účast, jak slíbeno mi,


ať jako podílník či stoupenec.


Pokud jde o honorář za mé služby,


Snad byste jej vy a váš otec mohli vybrat


A poslat mi urychleně celý obnos.


Maestru di pentore povězte,


Že na nějaké fresky v kapli


Zatím nelze ani pomyslet,


Poněvadž malta neuschla


A dílo přišlo by nazmar.


(buttato via)


Chci ho však ubezpečit, že než kaple bude vhodná k malbě,


Najdu mu jiné zaměstnání,


Aby nám oběma co možná


Největší potěchou bylo.


Jelikož by mohl vstoupit do mých služeb,


Píšete rovněž, že potřebuje hotovost,


Domluvte s ním náležitou gáži


A ujistěte ho, že bude vyplácena každý rok.


Vzkažte mu, že jsem ochoten složit jistinu,


Která ho zabezpečí, kamkoli bude chtít.


Žádám jasnou odpověď,


Neboť mám v úmyslu se o něj postarat,


Tak aby do konce života mohl


Pobývat na mých statcích -


Pokud ho ovšem od toho neodradíte -


Hodlám učinit příslušná opatření,


Aby měl možnost pracovat, jak je mu libo,


Anebo podle svého ztrácet čas


(affatigandose per suo piacere o no


non gli manchera' la provisione mai)


a nikdy mu nic nechybělo.


SIGISMUNDUS PANDOLPHUS DE MALATESTIS


In Campo Illus. Domini Venetorum die 7


aprilis 1449 contra Cremonam


...a jelikož výše zmíněný Nejslovutnější


Vévoda Milánský


Vyhovět ráčil a žádá, aby řečený pan Ghismondo


Vstoupil do služeb Nejvznešenější


Obce Florentské


Pro upevnění obranného svazku obou států,


Výše zmíněnému Slovutnému Ghismondovi


Ctihodný pan Agnolo della Stufa,


velvyslanec, syndik a prokurátor...


Jmenovaný mimořádnou Radou města, atd., zavazuje se


Vyplatit polovinu smluvených 50 000 florinů, osvobozených


Za 1400 jezdců a čtyři stovky pěších, [od daně,


S nimiž přijde na území florentské


nebo jinam do Toskány,


Jak určí mimořádná Rada,


A sám po jejich boku vstoupí do služeb


Města Florencie


Se svým jezdectvem a pěchotou


(gente di cavallo e da pie) etc.


5. srpna 1452, zápis mimořádné Rady.


Od vyhlodaných skalisek Penny a Billi na Carpegnu


Cestou vedoucí pod srázem,


na závětrné straně do Toskány,


A severně k Marecchii


rozbahněnou mokřinou kamenitou.


Lyra:


"Duchové, kteří jste byli v těchto krajích,


Vy jedenkaždý láskou zasažen,


Své loutny vezměte a probuďte v ní


Slunečné léto, v té,


Jíž Helena Trójská rovna není,


Isolda ani Betsabé."


A pak zase:


Magnifice Compater carissime


(Johanni di Cosimo)


Benátky si mě znovu najaly


Za 7000 měsíčně, fiorini di Camera.


Mám 2000 jezdců a čtyři stovky pěších


A leje tady jako z konve,


Novou strouhu museli jsme vyhloubit.


Tak za tři čtyři dny


Vytáhnu tarasnice.


Vlající chocholy, barevné konfety a svitky


Sypou se z balkonů,


V oknech spuštěná prostěradla


zdobená lístky a větévkami,


Gobelíny visí přes zábradlí; v oblacích prachu


Bažantí péra vetknutá do vlasů,


Na bílých konících


Dvanáct dívek v řadě, zelený satén, roucho široce nabírané;


Pod baldachýnem stříbrně krumplovaným


Bianca Visconti se Sforzou,


Sedlácký synek a vévodkyně,


V Rimini, jak táhli do válek cestou na jih,


Lodě vytažené na písek, rudě oranžové plachty v ústí


[zátoky,


Dva dny radovánek, ponejvíce "la pesca ", rybolov


Di cui, jemuž on, Francesco, godeva molto.


Do války cestou na jih,


Tenkrát v ní dostal na frak.


Řecký císař dlel ve Florencii


(Ferraru stihl mor)


A s ním tu byl Gemistos Pléthón, ten


Vyprávěl o válce u delfského chrámu,


O POSEIDÓNOVI, konkrétním Allgemeine,


Povídal o tom, jak Platón přišel k Dionýsiovi Syrakúskému,


Neboť si všiml, že tyranům


Daří se všechno, na co sáhnou,


Nedokázal však Dionýsia obrátit


K ničemu prospěšnému.


V Anconě Ghismondo, spojenec,


Pronikl nepřátelským vojskem


Za první bránu až k vjezdu do města


Sflikovat dohodu; projede vraty,


Oni je přirazí, než otevřou další, Ghismondo říká:


"Zavřeli jste mě tu


Jak slepici do kurníku."


A kapitán stráží: "Ano, Messere Ghismondo,


My v tomhle městě nechceme nikoho."


Církev byla proti němu,


Medicejská banka, ta si vystačila sama,


Krocan Sforza obrátil se proti němu,


Francesco Sforza, krocan raťafák,


Který ho (Ghismonda) v září oženil


Se svou (Francescovou) dcerou,


V říjnu ukradl (jak říká Broglio "bestialmente ") Pesaro,


V listopadu se spojil s Benátčany,


V prosinci s Milánskými,


V listopadu Milán prodal, v prosinci ho ukradl,


Nebo tak nějak,


Na jaře vládl v Miláně,


V Benátkách v půli léta,


V Miláně na podzim


A v říjnu se přidal k Neapoli,


On, Ghismondo, templum aedificavit


V Romagni, kde je to samý zloděj krav,


a prohrál v půli cesty,


Prohrál teprve v padesátém roce,


teprve v Romagni, když Galeazzo


Prodal Pesaro "aby za své krávy dostal žold".


A Peitieu, Guilhem de Peitieu,


přinesl píseň ze Španěl,


Přivedl pěvce s violami. Oni však chtěli zpívat tady


U Marecchie, kde voda po kamenech stéká,


Mastin přijel do Verucchia,


Paolo il Bello zabořil


meč do gobelínů,


V paláci d'Este Parisina


Zaplatila


Tenhle rod vždycky platil, stejně jak


Platili Átreovci,


Vítr se nakrátko ztišil


Mlha šírání se v tu chvíli


shrnula stranou


Ghismondovi bylo tehdy dvanáct let,


Tři roky neodvedli dávky


A jeho starší bratr dal se na modlení,


Toho roku bojovali v ulicích,


Toho roku odejel do Ceseny


A přivedl vojsko,


Toho roku překročil v noci řeku Foglia, a...


CANTO IX


Jednoho roku se vylily řeky,


Jednoho roku bojovali v sněhu,


Jednoho roku krupobití vyvracelo stromy, zdi.


Zahnali ho do močálu jednoho roku


uvězněný


Ve vodě stál až po krk,


aby se k němu ohaři nedostali,


Bažinami se brodil


do města vtáhl za tři dny.


Astore Manfredi z Faenzy


nastražil mu léčku


poštval na něj psy


V slatinách pod Mantovou.


Bojoval ve Fanu, v ulicích města,


kde málem našel smrt;


Přijel císař a pasoval nás na rytíře,


Dřevěný hrad k té slávě postavili,


Jednoho roku vyšel Basinio na dvůr


Kde k turnaji uchystali


kolbiště a hradbu z kůlů,


V rozpravě zvítězil nad tím, který byl proti Řekům,


Pánovi narodil se dědic,


Umřela paní Ginevra.


Ghismondo vedl vojska pro Benátské,


Zbavil se menších hradů


a podle svého nechal si postavit Roccu.


U Montelura bil se jako ďas


pro nic jen pro vítězství


A starej brach Sforza nás podrazil v Pesaru;


(sic) 16. března:


"tehdy se Messer Alessandro Sforza


stal pánem Pesara


řízením Illma Sgr. Messera Federicha d'Orbino


Který to upletl s Galiazzem


prostřednictvím Illma Messera Francisca,


Ten domluvil, že Galiazzo prodá Pesaro


Alessandrovi a Fossombrone Federichovi;


aniž měl právo něco prodávat.


A učinil tak bestialmente; totiž Sforza, bestialmente,


jelikož Ghismondovi slíbil, per capitoli


že dohlédne, aby Pesaro dostal on, Malatesta."


Tak odřízli nám cestu na jih


skončili jsme, sotva jsme začali,


Ghismondo to řekl bez obalu Francescovi


a vyhnali jsme je z Marek.


Král Ragony, Alphonse le roy d'Aragon


byl další hřebík do rakve,


Co vám mám povídat,


Ghismondo svolal městskou radu


Valturio pravil "beránkovi jako ovci"


a ten zvrat (haec traditio)


Když měch žluči řekl "rem eorum salutavit"


Zachránil Florentské; a to už, možná, něco bylo.


"Florencie," ano, "náš přirozený spojenec," jak pravili


ať tomu potom bylo jakkoli. [při setkání,


Začal stavět TEMPIO


umřela Polixena, jeho druhá paní.


Benátští vypravili posla na jih


"Promluv s ním lidsky,


Pověz však, že teď není čas zvyšovat mu žold."


Benátští vypravili posla na jih


tři strany tajných pokynů


Aby mu řekl: "Myslel, že si jde válčit pro zábavu?"


Starý krocan raťafák se vetřel do Milána.


Zahlížel na to, jak si v Benátkách Ghismonda považují


Promluvil s Federichem, ten řekl "Pesaro"


A starý Foscari napsal "Caro mio


Jestli se s Francescem rozejdeme, je tvoje


Všemožně ti k tomu budeme pomáhat."


Jenže Federicho s tím přišel dřív.


Ghismondo vystavěl další klenby,


A ukradl ten mramor v Classe, ukradl ho, ano,


Casus est talis:


Foscari doge prefektu ravennskému


"Jak a proč a jaký, kat aby to spral!"


Casus est talis:


Filippo, obročník opatství


Svatého Apolináře v Classe, kardinál Boloňský


Prodal jisté noci (quadam nocte)


Illmu Du, Du Sigismundu Malatestovi,


Pánu v Rimini, mramor, porfyr, serpentin,


Pročež lidé Ghismondovi dorazili s dobrou stovkou vozů


dvoukolých tažených voly, odvezli kámen, jím vyzdobili


Tempio v místech, kde stála Panna Marie na Rozcestí


A kde tento je nyní na zdech. Čtyři sta


dukátů má být vyplaceno abbazii řečeným švindlířem


Kardinálem nebo jeho dědici.


skříp! hrc, vrz.


Kola, plaustra, voli pod rouškou noci,


A 13. srpna: Aloysius Purtheo,


Příští opat, Ghismondovi stvrzuje dvě sta dukátů


Obilného za škody způsobené vozy.


Strhlo se pozdvižení kvůli Němce z Burgund


Byl to jeho mesiášský rok, Poliorketés,


jevilo se však, že příliš POLYMÉTIS


A Benátští mu nechtěli dát šest měsíců volna.


Přitáhl k té staré kupě cihel do Pesara


čekal, co Federicho


A ten pak řekl "Jdu!...


...na pomoc Alessandrovi."


I pravil Sigismundo: "Dostal mě, vykuk Fredy."


I pravil: "Broglio, doběhli mě. Tentokrát


m'l'ha calata Federicho, tentokrát mě dostal."


Přišel o službu pro Benátské


A z Istrie mu nedovezli kámen:


Poslali jsme své lidi do hedvábné války;


Krocan nikdy neplatil na dřevo


I když jsme podepsali s Milánem a s Florencií;


Postavil tarasnice do bažin pod Vadou


kam by je žádný nepostavil


vydlabal dřevo z koulí


potom je ulil ze dvou naběráků kovu


Služby teď bylo čím dál míň,


A tak podepsal Sienským;


Tenkrát mu vzali pytel s poštou.


Jak to s tím vakem vlastně bylo?


Pitigliano měl deset akrů polí,


Dvě hroudy vápenného tufu,


a pastviny mu vzali,


Ghismondo dostal zpátky jejich koně,


dvě hroudy vápenného tufu měl


a šest set prasat dole ve výběhu.


Chudáci málem pošli zimou.


A tohle našli v pytli s poštou:


Ex Arimino die xxii Decembris


"Magnifice ac potens domine, mi singularissime


Zpravit chci Vaši Milost, jak


byl jsem s mistrem Aluvigiem, který


ukázal mi plány střední lodi kostela,


návrhy střechy a..."


"Jhesus,


Magnifice exso. Signor Mio


Jenžto požádán jsem byl, mám vzkázat od otce, co byl už sdělil panu Genarimu ohledně zdí kostela... atd...


Giovane de Maestro Alouixe. P. S. Měl bych patrně zajet do Říma za panem Albertim, abych zjistil jeho záměry.


Sagramoro..."


"Illustre Signor mio, Messer Battista..."


"Za prvé: Desatero desek v nejlepší červeni, sedm krát


[patnáct krát jedna třetina,


Osm řečených v dobré červeni, patnáct krát tři krát jedna,


Šest týchž, patnáct krát jedna krát jedna.


Osm sloupků, patnáct krát tři a třetina


atd... s dovozným, 151 zlatých danárů."


"MONSEIGNEUR:


Paní Ysotta mi dnes přikázala napsat o Galeazzově dceři. Ten, kdo řekl, že z mladých slípek silný vývar neuvaříš, věděl, o čem mluví. Byli jsme onehdy za tou dívkou, v nejlepším, a ona všechno popřela a držela se dobře, aniž brvou hnula. Myslím, že paní Ysotta jí vše zevrubně vyložila. Mi pare che avea decto hogni chossia. Všem vašim synům i dcerám vede se dobře. U vás každý se těší a raduje, jelikož vy jste hrad vydržel, kdežto zde jsme mysli zlé a jakoby na moři ponecháni bez kormidla. Paní Lucrezia vám se vší patrností napsala, její list už zřejmě došel. Všichni zde se vám poroučejí.


Dáno 21. prosince D. de M."


"...Sagramoro dal zhotovit zvedací zařízení. Je tu zásoba trámů na..."


"SLOVUTNÝ A VELKOMOŽNÝ PANE:


Messeru Malatestovi daří se dobře. Každý den se po vás ptá a celý měsíc by nestačil, abych vám vypsal, jak se raduje ze svého poníka. Opět Vaší Výsosti připomínám, aby napsala Giorgiovi di Ranbutino anebo správci ve věci té zídky v zahradě, kam chodívá paní Ysotta, jelikož zídka zborcená leží, už jsem ho mnohokráte v dobrém o nápravu žádal: ... tak píši Vaší Milosti v té věci, neboť jsem učinil, co jsem mohl, a bez Vás tady už nikdo nic nesvede...


Váš věrný služebník


LUNARDA DA PALLA


20. prosince 1454."


"...se všemi mistry a staviteli. Pokud jde o stříbro na tu malou medaili..."


"Magnifice ac potens...


neboť zdi..."


"Malatesta de Malatestis ad Magnificum Dominum Patremque suum.


Ex.so D.no et D.no sin


D.no Sigismundo Pandulfo de


Malatestis Capitaneo Generali


Slovutný a velectěný pane a otče, jemuž jsem poslušností a úctou povinován. Gentilino da Gradara předal mi Váš list a s ním hnědého poníka (ronzino baiectino), jehož jste mi poslal a jenž v mých očích je ořem válečným v nádherné zbroji, na němž se mám v úmyslu přiučit všemu, v čem bych se měl na koni cvičit, pamětliv otcovské lásky, kterou ke mně chováte a za niž zde Vaší Milosti v krátkosti děkuji s prosbou, abyste mne nadále v takovém držení měl, a zpravuji Vás, že díky ctěné Vaší Milosti se všichni těšíme dobrému zdraví, v němž, jak doufám, se i Vaše Nejjasnější Milost vynachází: v neutuchající vzpomínce zůstávám


Váš syn a služebník


MALATESTA DE MALATESTIS


Dáno v Rimini, 22. dne měsíce prosince


Anno Domini 1454"


(ve věku šesti let)


"NEJJASNĚJŠÍ VLADAŘI:


Ač vím, jak zpozdilé je radit Hannibalovi v řemesle válečném..."


"Magnifice et potens domine, domine mi singularissime, humili recomendatione premissa etc. Dovoluji si zpravit Vaši Nejjasnější Milost, že konečně došla druhá zásilka veronského mramoru, a Bůh ví, že ve Ferraře v nekonečných průtazích zdržována byla, jelikož ji tam vyložili.


Dověděl jsem se vše hned, jak se to přihodilo, a stálo mě dobrých pár florinů, abych zpět získal náklad, který zadržen byl coby dluh lodního kapitána; ten seznav, že byl mramor zabaven, na útěk se pustil. Aby Vaše Nejjasnější Milost touto újmou netratila, nechal jsem náklad dopravit sem a pozdržím ho, dokud nepřijedete. A ne-li, mramor nám k dobru zbyde.


Jakmile bude po Vánocích, dám v sakristii osadit kámen k tomu uchystaný. Zeď už je postavena a teď začnu pokrývat střechu.


Do kaple mučedníků jsme ze dvou důvodů ještě nový kámen pokládat nezačali; za prvé že by tuhé mrazy práci hatily; za druhé že zde aliofanti zatím nejsou a nemůžeme změřit karnýsy na sloupech, jež spočívat na slonech budou.


V hradu již pracují na schodech do Vaší komnaty... Nechal jsem vydláždit loubí Messera Antonia degli Atti a opatřit je kamennými lavičkami.


Ottaviano pracuje na bule ohledně oltáře svatého Sigismunda. Všichni kameníci čekají, až zjara znovu přijdou k dílu.


Hrobka je téměř hotova, zbývá jen dokončit víko, a jakmile se Agostino vrátí z Ceseny, dohlédnu, aby práci odvedl, v nekonečné úctě k Vaší Nejjasnější Milosti


Váš služebník


PETRUS DE GENARIIS."


Nalezeno bylo v poštovním pytli.


A ještě další listy na důkaz, že zde


"vixit et regnavit"


"et amava perdutamente Ixotta degli Atti


e ne fu degna


constans in proposito


Placuit oculis principis


pulchra aspectu


populo grata (Italiaeque decus)"


"postavil tam chrám plný pohanských děl"


totiž Ghismondo


"ve stylu 'vyvráceného Latia'"


Filigrán skrýval gotiku,


s přídechem rétorickým v celku


A staré sarkofágy, podobné těm,


jež zarůstají trávou kolem San Vitale.


CANTO X


Chudáci málem pošli zimou tenkrát u Sorana


A z druhé strany, z hradu,


Orsini, hrabě Pitigliano, 17. listopadu:


"Ghismondo, brachu, přestaň válčit


s neživými věcmi, stromy, vinohrady,


když nemohou se bránit... chceš-li být


v žoldu obce (Sieny), které bys měl vládnout


spíš než posluhovat..."


k tomu ten zatracený dopis Trachulův...


Ale co vlastně? chlap s deseti akry,


Pitigliano... hrouda vápenného tufu,


Ghismondo dostal zpátky jejich koně


Chudáci málem pošli zimou


(Tenkrát, zase jindy,


Podepsal smlouvu s Faneskými


a měl pak vystaráno...)


Tři byli ve službě namísto jednoho,


Coreggio chtěl mít všechny povelem


A neměl, kdepak, ani pomyslet.


Ghismondo nešel na oběd


Maje na paměti Carmagnolu


(Benátky mezi dvěma sloupy


kde Carmagnolu popravili.)


Et


"ann o messo a saccho el signor Sigismundo"


Jak psal Filippo Strozzi Zanu Lottierimu, tenkrát [v Neapoli,


"Myslím, že ho nechají projít do Campiglie"


Firenze, Archivio storico, 4. Serie t. iii, e


"La Guerra dei Senesi col conte di Pitigliano".


Gonzagu tam nalezl v bahně, jak žába rozcapený


v Orbetellu


Carlo Gonzaga:


"Caro mio, nemůžu tě sem vzít


Teď to není vhodné!" A Broglio říká


Měl pustit chlup a Lollimu dát jeho obol.


Beztak se nakonec vrátil domů,


Piccinino neměl komu sloužit


A stará půtka s Neapolí se zas rozhořela.


Co pravil, v Mantově přijato bylo;


Dva pozval Borso do Bel Fiore,


Dva, Ghismonda a s ním z Urbina Federiga,


Nebo do paláce ve Ferraře, Ghismonda nahoru,


Orbinovu smečku do přízemí,


Aby je hlídali, houf stráží.


Ať dělal, co dělal:


"Te cavero' le budella del corpo!"


El conte levatosi:


"Io te cavero' la corata a te!"


Cosimo se toho dne usmál,


Toho dne, kdy řekli:


"Giacomo, hrabě, dostane Drusianu..."


(Piccinino) un sorriso malizioso.


Drusianu, další z dcer Sforzových;


Tak aspoň rozbroje nedospějí do Toskány.


Giacomo, hrabě, vypadl z okna,


Třetí den od jeho smrti, po letech v Neapoli,


Když Ferdinandovi z Neapole věřil,


A starý krocan nezmohl s tím zbla.


Et:


INTEREA PRO GRADIBUS BASILICAE S. PETRI EX ARIDA MATE-


RIA INGENS PYRA EXTRUITUR IN CUJUS SUMMITATE IMAGO


SIGISMUNDI COLLOCATUR, HOMINIS LINEAMENTA, ET VE-


STIMENTI MODUM ADEO PROPRIE REDDENS, UT VERA MAGIS


PERSONA, QUAM IMAGO VIDERETUR; NE QUEM TAMEN IMA-


GO FALLERET, SCRIPTURA EX ORE PRODIIT, QUAE DICERET:


SIGISMUNDUS HIC EGO SUM


MALATESTA, FILIUS PANDULPHI, REX PRODITORUM,


DEO ATQUE HOMINIBUS INFESTUS, SACRI CENSURA SENATUS


IGNI DAMNATUS; SCRIPTURAM MULTI LEGERUNT. DEINDE


ASTANTE POPULO IGNE IMMISSO, ET PYRA SIMULACRUM RE-


PENTE FLAGRAVIT.


Com. Pio II, Liv. VII, p. 85.


Yriarte, p. 288.


Nakonec povstal zakrslý skřet Andreas


Benzi, da Siena


A vydávil ze sebe ty žvásty


Co mu je obludně odulá stvůra, parchant


Papa Pio Secundo


Aeneas Silvius Piccolomini


da Siena


Nařídil kydat, v latině nabubřele květnaté;


Stupro, caede, adulter,


homicida, parricida ac periurus,


presbitericida, audax libidinosus,


vdané paní, židovky, jeptišky, s mrtvými, fornicarius ac


proditor, raptor, incestuosus, incendiarius, ac [sicarius,


concubinarius,


odřekl se apoštolského vyznání víry,


mnichům upíral právo na majetky


a nebyl poslušen světské moci,


ani křesťan, ani žid, ani jiného vyznání


k žádné pohanské sektě nenáležel, nisi forsitan [epicureae.


To kromě dalších věcí


Svěcenou vodu vybral v kostele z křtitelnic


Inkoustem je dolil


Aby k pohaně Boží


Mohl stát u bran řečeného chrámu


A posměch tropit si z věřících, kteří se takto


Inkoustem křižovali vycházejíce v ranním šeru


Co jevit by se mohlo jako nerozvážnost chlapce


hlubokým bylo vpravdě znamením;


"Pročež jeho, Sigismundův, puch prostoupil zem


Zasmradil vzduch i hvězdy až k nebi


A tam - pokud netečné nebyly k strázni -


Duším v ráji nauseam faceret..."


na jejich terase osázené drahokamy.


"Lussurioso, incestuoso, perfide, sozzure ac crapulone,


assassino, ingordo, avaro, superbo, infidele


fattore di monete false, sodomitico, uxoricido"


a celou tu snůšku


předali...


To jest potom co Pius řekl nebo to aspoň tvrdí,


Co řekl, že to byla elegatní řeč "Ornatissimam ac


Elegantissimam orationem


Audivimus venerabilis in Xto fratris dilectissimi


filii..." (se svědky jeho žluči


testibus idoneis )


Celou tu snůšku předali


Zběsilému kantorovi, kardinálu di San Pietro in Vincoli


Aby ho shledal vinným, z té snůšky


Jak byl náležitě učinil, odvolávaje se na Messera Federicha


A další stejně bezúhonné svědky. [d'Orbino


Tak našeho bratra upálili in effigie


Co vzácnou velkolepou sochu, 8 florinů, 48 bolů


(za dvě dohromady, první se moc nevyvedla)


Borso pravil, že není čas


na tanta novita', takové novoty a trýle,


Protivný Bohu i lidem, stuprum, raptum


N. R. I. Sigismund Imperator, Rex Proditorum.


A starý Pili strkal Ghismonda do první řady


Aby ho v zádech napadli ze zálohy,


Starý Pili, údajně zabitý, ač vyšel


Z vězení nakonec živý.


Et les angloys ne povans desraciner... venin de hayne


Dobyli zpátky Gisors z Anjouovců,


Anjouovští měli zálusk na Neapol


Anjouovské přivedli jsme my,


Ludvíka přivedli jsme, Jedenáctého,


Tiers Calixte umřel, i Alfonso;


Proti nám "Aeneas" a mladý Ferdinando


Toho jsme rozprášili u Piombina


A vyprovodili z držav florentských;


Piccinino neměl komu sloužit;


Třikrát se on, Ghismondo, mohl


S Alfonsem smířit, a nabízeli mu


Spojenectví sňatkem;


Co pravil, v Mantově přijato bylo;


A Pius, ať už tehdy nebo jindy, vzkypěl v žluči.


Lámali kamenec v Tolfě, papežově zemi,


Aby měli na svou čertovinu.


Francesco pravil:


Vytrpěl jsem si svoje.


Až to zaberete, dejte mně můj díl.


Chlapa div nestrčili do šatlavy, když řekl


Je to mal hecho; chytili chudáka Pastiho


V Benátkách, málem mu zuby vylámali;


A po Borsovi, když jel na gondole po Canale Grande


Stříleli z luku


(pěkný šíp, dvaceti šesti ozuby vybavený)


Říkalo se: Novello pro hraběte Giacoma


prodá kohokoli.


(Pro Piccinina, co vypadl z okna.)


S vyslanci jejich církve proti nám táhli


Když orel sedl na žerď jeho stanu,


Pravil: ve starém Římě bylo by to dobré znamení.


E grandement li antichi cavaler romanj


davan fed a quisti annuntii.


Po vás chci jen, abyste vykonali rozkaz,


Vojsko mají větší,


však mužů v našem táboře je víc.


CANTO XI


E grandement li antichi cavaler romanj


davan fed a quisti annuntii


Přikázal vojska velitelům


a velitelé vrátili se ke svým škadronám:


Bernardo Reggio, Nicolo Benzo, Giovan Nestorno,


Paulo Viterbo, Buardino z Brescie,


Cetho Brandolino,


A Simone Malaspina, Petraccio da Sant Archangelo,


Rioberto da Canossa,


Desátý Agniolo da Roma


A teplomilný ptáček Piero della Bella,


Jedenáctý Roberto,


Papežští měli tři tisíce jezdců,


dilly cavalli tre milia,


A tisícovku pěších,


Urozený pan Ghismondo měl toliko tisíc tři sta koní,


Sotva 500 fantj (a jedno beranidlo),


Papežské jsme porazili, zahnali je


zpátky mezi stany,


Zaútočili jsme pak znovu na valy,


A probili se branou,


Ztečí od rozbřesku do soumraku.


Přemohli jsme je, sebrali bagáž


a tisíc pět set koní.


E li homini di Messer Sigismundo


non furono che mille trecento.


Benátští poslali k nám s gratulací


A další, mnozí jiní vzkázali blahopřání;


Za rok v srpnu se to obrátilo;


Roberta porazili u Fana


A Sigismundo odplul do Taranta,


Ghismondo přibyl do Taranta


A nepřátele Aragonských shledal


zlomené, slzy jim po vousech tekly.


Papežští vyrazili k hradbám


A skoba raťafák, parchant d'Orbino


Pravil: "Par che e ' fuor di questo... Sigis... mundo."


"Říkají, že se belhá ulicemi


A nevzmůže se na jedno ni druhé,"


V lazaretech byl a na vysoké věži


A všude ve střehu nás měl.


Díky Bohu se tam venku nakazili morem


Jako jsme mor už měli z druhé strany hradeb,


Tak nedostali město ani hrad


Však vymohli si na nás mír, co "smrděl tchořovinou" -


Quali lochi sono questi:


Sogliano,


Torrano a La Serra, Sbrigara, San Martino,


Ciola, Pondo, Spinello, Cigna a Buchio,


Prataline, Monte Cogruzzo


a ten dům v Rufianu


Až po domovní vrata


Všechno, na co si Revmo Monsignore dokázal vzpomenout.


A vodní práva v Saviu.


(Hromady soli prorostlé rákosím


už dávno prodali do Benátek)


Když umřel zchromlý Novello, dostali i Cesenu.


Psal mladému Pierovi:


Pošlete pár psů dobrých k lovu,


Možná mě trochu rozptýlí.


A jednoho dne seděl v chrámu


Na kusu cornicione, kamene opracovaného v římsu


Pro jeho zadnici příliš úzce tesaném,


shrbeně prohlížel, co udělali špatně,


Stařena vešla dovnitř, zachechtla se, sotva spatřila,


jak tady sedí ve tmě


Div o něj nezakopla,


Napadlo ho:


Se starým Zulianem už je amen,


A jestli po něm něco zbylo, musí to zůstat dětem,


Napiš o tom Robertovi.


Vanni ať dá sedlákovi za ty koně dobrou cenu,


Řekni mu, že to uhradím.


A psáno je ve Fanu,


V dlouhé komnatě nad sloupořadím


Sub annulo piscatoris, palatium seu curiam OLIM de


[Malatestis.


Je to pryč, a Cesena, Zezena d ' ' ' e b ' ' ' e colonne,


Ten velký diamant urvali do Benátek,


A on jel do Morey,


Kam poslali ho proti mohamedánům,


Pět tisíc mužů měl a oni pětadvacet,


skoro tam umřel ve Spartě,


V Moree, Lakedaimónu,


vrátil se a nic už do něj není


A my tu sedíme. Sedím tady


Čtyři a čtyřicet tisíc let,


Zahnali ho do pasti tady ve slatinách,


ve čtyřicátém šestém;


Chudáci málem pošli zimou, to byla Rocca u Sorana;


A jako mladý jinoch pravil:


Vogliamo


che le donne , chceme, aby se ženy krášlily


Po libosti, ku slávě města skvoucí.


Platina potom řekl,


když vsadili ho do žaláře


A s ním celou Accademia Romana


Za to, že ve sklepeních opěvali Dia,


Ano, viděl jsem ho tam dole, když se chystal


Na tlustého Barba, na "Formosa",


Chtějí vědět, o čem jsme si povídali?


"de litteris et de armis, praestantibusque ingeniis


O starých časech i o této době; o knihách, zbraních,


Mužích nevšedního ducha,


O starých časech i o této době, zkrátka jak se hovoří,


Když spolu rozprávějí duchaplní lidé."


Měl, když ho opustilo štěstí,


64 kopiníků v družině a k tomu osm tisíc ročně,


64, ani o jednoho víc, a on se o víc nesnažil


To všechno na papíře


sexaginta quatuor nec teneatur habere plures


Směl si je však držet v Rimini,


to jest aby dohlížel na Benátské.


Zatracená škoda že to neudělal


(že do něho dýku nevrazil


Do Tlusťocha) ten malý pořez "Formosus"


Barbo pravil "Formosus mi nechte říkat"


V konkláve nechtěli a rozhodlo se


že bude Pavel Druhý.


U jedné brány tři koně nechal


Tři koně u druhé,


A Tlusťoch ho pak přijal


s gardou sedmi kardinálů "kterým mohl věřit".


Kastelán z Montefiore napsal,


"Radši ho držte za branami panství.


Až se vrátí ze Sparty, lid


Zapálí ohně a začne vyvolávat: 'PANDOLFO!'"


V přítmí zlato k sobě světlo váže.


A jednoho dne řekl: máš ho mít, Jindřichu,


Dám ti ho pod podmínkou: čtyři měsíce


Sneseš jakýkoli vtipný žert, který si z tebe ztropím,


A můžeš mi stejným oplatit,


nebudeš-li příliš netýkavý.


Všechno to spolu sepsali:


Za zelený plášť stříbrem protkávaný


Actum in Castro Sigismundo, presente Roberto [de Valturibus


...sponte et ex certa scienta... ad Enricho de Aquabello.


CANTO XII


A my tu sedíme


pod hradbami


Římské arény Diocletianovy, les gradins


quarante-trois rangées en calcaire.


Plešoun Bacon


skoupil veškeré měďáky z Kuby


Un centavo, dos centavos,


svým poskokům řekl "odneste je sem".


"Vemte mi to sem do baráku," řekl,


A poskoci je Plešounovi přinesli;


"do baráku mu je vzali,"


Jak by řekl Henry.


Nicolas Castan~o v Havaně


Měl taky nějaký ten halíř, ostatní ale


Museli brát na úrok.


Platili úrok pro pár drobných,


Pro pár státních drobných.


Plešoun měl své zájmy


V obchodech s penězi.


"A v jiný branži nedělám,"


Povídal Plešoun.


Spal a měl dva negry uvázané na řetěze,


Guardia regia, měl je uvázané k pasu


Aby mu v noci neupláchli;


Kubánci ho teď neměli moc v lásce;


V horečce zhubl na 50 kil.


Vrátil se na Manhattan, na Manhattan se vrátil,


Na Východní čtyřicátou sedmou 24, když jsem ho potkal,


Dělal do tiskáren, zprostředkoval služby,


staré známosti obcházel jako agent,


Z kanceláře v Nassau Street zadával práci typografům,


Hlavičkové papíry


a pak sjednával pojištění,


Odškodné zaměstnavatele,


pojistky prapodivných druhů,


Požáry v bordelech, atd., provise


Patnáct dolarů týdně a výš.


Pollón d'anthrópón iden,


Věděl, který rejdař o své lodě nedbá;


a kde chlap nejspíš


Přijde o nohu, jak se mu zadře do zvedáku,


Když hořelo v nevěstinci, šel zrovna kolem


A světe div se, přispěchal coby Hermés, jako na zavolanou


Dvě minuty potom, co pro něj majitel poslal


Své angeloi. Těm, co ho platili


Za čtyři měsíce ušetřil jedenáct tisíc


tenkrát na Kubě,


A stejně krachli,


Sám si přišel na čtyřicet tisíc


Kdysi, jenže chtěl "spolknout celou Wall Street".


A do tří týdnů zavřel krám.


Habitat cum Quade, to byl rovnej chlap,


Mons Quade, chodil s monoklem na široké černé pentli


(Jak jinde vzpomenuto).


Dos Santos, José María dos Santos,


Doslechl se o lodi s nákladem zrní,


Vraku uvízlém při ústí Taja,


Koupil ji v dražbě, nemo obstabat,


Nikdo nepřihodil. "Ten blázen!" "Kukuřici


Rozmáčenou v slané vodě,


K čemu, s tím nic nepořídí." Dos Santos.


Celý náklad vzala slaná voda.


Blázen Portugalec Dos Santos ho koupil,


Dal potom do zástavy všechno, co měl,


e tot lo sieu aver,


A skoupil selata, prasnice a malá podsvinčata,


Čuníky z celého Portugalska,


krmil je nákladem zrní,


Ty první zastavil a koupil další undsoweiter,


Čuníci z Portugalska


tloustli, jak šel čas,


A tělnatěl Dos Santos, velký portugalský hospodář


Dneska už na věčnosti.


To všechno s rozmáčenou kukuřicí.


(Zřejmě byla voda při tom ústí sladká)


Jdi k čertu, Apovitchi, Chicago není pupek světa.


John Quinn


na setkání bankéřů


znuděný jejich skuhráním,


Znuděný jejich pitomou škrobeností


i tenkým bílým lemováním


Našitým zevnitř po kraji vesty,


Aby to vypadalo, že mají hned dvě,


Vyprávěl pověst O poctivém námořníku.


Znuděný jejich upjatými způsoby,


tím dekorem bohabojných presbyteriánů,


Direktoři, agenti realitních kanceláří,


Děkani kostelů, co vlastní činžáky v nejhorších čtvrtích,


Alias lichváři in excelsis,


esence usury ve vlastní kvintesenci,


Chlebodárci, co se hrdlí o svých 20 procent,


naříkají na těžké časy,


Na krach brasilských akcií


(jihoamerické obligace)


A na všeobecnou nejistotu veškerých investic


Krom peněz vložených do nových bank,


do výnosných nových bank,


Co dusí všechno volné nakládání,


Znuděný tím, jak melou v puse


konce doutníků,


Pravil John Quinn:


Byl jednou jeden chudý poctivý námořník, ochmelka,


Chlapisko jako hrom, pro ránu nešel daleko a opíjel se tak


Až z toho pití skončil ve špitále,


Operovali ho a ležela tam kurva, chudák holka,


Na ženském oddělení rodila, zatímco


Dávali dohromady námořníka, přinesli mu děcko


Když přišel k sobě. Řekli:


"Tumáš! To jsme z tebe vyndali."


Podíval se a bylo mu hned líp,


Pak se dostal z nemocnice, přestal s pitím,


A když se uzdravil,


nechal se najmout na jinou loď,


Šetřil z výplaty


pokaždé dával něco stranou


A zakoupil se do lodi,


až měl polovinu,


Potom celou loď


a časem společnost parolodí;


Vychoval dítě,


a když chodilo do koleje,


Námořník se znovu rozstonal.


Pověděli mu, že umírá,


Chlapec přišel, posadil se k němu


a starý námořník mu pravil:


"Hochu, mrzí mě, že dýl už nedožiju,


Jsi mladý


a já ti zanechávám od-po-věd-nost.


Rád bych tady pobyl, dokud nedospěješ,


Abys mohl spravovat můj podnik..."


"Ale otče,


Nemluv o mně, mně přece nic není,


Ty ses rozstonal."


"Tak je to, máš pravdu, hochu.


Řekls mi otče, a já nejsem táta.


Nejsem táta, ne,


Já nejsem otec, já jsem tvoje matka," pravil,


"Tvůj táta byl zámožný kupec v Stambouli."


CANTO XIII


Procházel se Kchung


u chrámu dynastie


Cedrovým hájem


sešel dolů k řece


S ním Čchiou, Čchi,


a tichý Ceng


"Nikdo nás nezná," pravil Kchung,


"Chopíš se vozatajství?


Potom budeš znám,


Nebo se já mám ujmout vozatajství? Lukostřelby?


Cvičit se v řeči veřejné?"


C'-lu pravil, "Dal bych do pořádku opevnění,"


Čchiou řekl, "Urči mi kraj, kde budu panovat,


A nastolím tam lepší pořádek než zde."


Čchi pravil, "Nejraději bych v malém chrámu


V horách při obřadech


hrál úlohu menšího pomocníka."


A Ceng pravil, s rukou na loutnu položenou,


Její tiché tóny doznívaly


když struny přestal probírat,


A jako dým stoupaly vzhůru do listoví stromů,


On hleděl za nimi:


"Starou plaveckou tůň


A jinochy, co do ní skáčou z prken


Anebo v podrostu hrají na mandolinu."


Kchung se na ně usmál na všechny.


Přál si Ceng Si vědět:


"Který odpověděl správně?"


Kchung pravil, "Každý odpověděl správně,


Neboť každý podle svého založení."


Kchung pozvedl hůl na Jüang Žanga,


ač byl Jüang Žang starší nežli on,


Neboť tvrdil Jüang Žang, že moudrosti


dostává se mu vysedáváním podél cest.


Kchung pravil


"Ty blázne stará, nech už toho,


vstaň a měj se k dílu."


Kchung pravil


"Držme v úctě schopnosti dítěte


Jakmile prvně vdechne čistý vzduch,


Však padesátiletý muž, který nic nezná


Není hoden úcty žádné."


A "Shromáždí-li vladař kolem sebe


Umělce a muže učené, jeho bohatství bude užito vrchovatě."


Kchung pravil a zapsal na bambusové listy:


"Kdo neusměrnil sebe sama


Nedokáže vnést řád ani kolem sebe;


Neusměrní-li kdo sebe sama


Nevnese řád ani do svých rodin;


Vladař, který neusměrnil sebe sama


Nevnese řád ani do svých držav."


Kchung vyslovil "řád"


a "úcta k bratru"


Nic o "životě po smrti".


Pravil:


"Každý může dospět k výstřelkům,


Přestřelit je snadné,


Držet se neochvějně uprostřed je pravá ctnost."


Pravili: "Dopustí-li se muž vraždy,


Má ho jeho otec chránit, má ho krýt?"


Odpověděl Kchung:


"Otec bude krýt syna."


Kchung dal svou dceru Kung C'-čangovi


i když byl Kung C'-čang ve vězení.


Neteř dal Kchung Nan Žungovi


i když byl Nan Žung zbaven úřadu.


Pravil Kchung "Wang moudře vládl,


zem byla za něj dobře spravována,


Dosud pamatuji doby, kdy


Písaři nechávali v knihách prázdná místa


Jsouce na pochybách a nedůvěřujíce svým dohadům,


To jako by nyní minulo."


Kchung pravil, "Nebudeš-li v sobě pevný


na ten nástroj nezahraješ


Ani hudbu k Chvalozpěvům nevyloudíš.


Lístky meruňkových květů


ve větru vanou od východu k západu,


A já se snažil, aby na zem nespadaly."


CANTO XIV


Io venni in un luogo d'ogni luce muto;


Puch navlhlého uhlí, politici


..........e a .....n, zápěstí přivázaná


ke kotníkům,


S holými zadky,


Tváře jim pliznou po hýždích,


z plochých půlek zejí vypoulené oči,


Stydké chlupy jak plnovous pod bradou,


Dírou v řiti burácejí k davům,


K masám hemžícím se v bahně,


čolkům, slimákům, červům,


S nimi .......r,


sněhobílý ubrousek


Zastrčený pod penisem,


a ............m,


Co se štítil řeči ulice,


Tuhé škrobené límce, přesto umolousané,


obemykají mu stehna,


Kůže uhrovitá, chlupatá


dere se přes okraj límečku,


Keťasové lemtají krev slazenou hovny


A zezadu je .......f a finančníci


bičují ocelovými pruty.


Zrádcové jazyka


.........n, novinářská sebranka


S nájemnými lháři;


škodná, prznitelé jazyka,


škodná, která nad potěchu smyslů


Ustavila chtíč po penězích;


z tiskárny kdákot jak na slepičím dvorku,


rachocení strojů,


ve vzduchu suchý prach a poletující papír,


smrad a pot, odér nahnilých pomerančů,


mrva, poslední žumpa všehomíra,


mysterium, kyselina sírová,


vzteklí malodušní;


vláčejí drahokamy blátem


a skučí, že jsou nedotčeny;


zvrhlé matky strkají dcery na lože staroby,


svině požírající vlastní vrh,


tady je plakát: EIKWN GHS,


a tady: PŘIJME SE NOVÝ PERSONÁL,


roztékají se jak ušpiněný vosk,


zborcené svíce, spadlá řiť,


tváře tonou v zadnicích,


A v bahně pod nimi,


hlavou dolů, noha nohu,


ruka ruku myje, agenti provokatéři


Vrahové Pearseovi a MacDonaghovi,


Kapitán H., vrchní katan;


A zkamenělý exkrement, co býval Verres,


bigotní fanatici, Kalvín a Svatý Kléméns z Alexandrie!


švábi zavrtávající se do hoven,


Zamřelá zem, bahno, co se hemží lákavými sousty,


setřelé kontury, erose.


Nad hnilobou pekla


obrovská zející řiť


rozežraná hemeroidy,


povislé krápníky


slizké jak nebe nad Westminsterem,


dav neviditelných Angličanů,


místo zhola nezajímavé,


poslední rozklad, nejvyšší zmar,


křižáci neřesti prdí do hedvábí


a mávají symboly křesťanské víry,


........honí svou tenkou píšťalku,


Mouchy roznášejí zprávy, harpyje do větru kálejí svůj trus,


Tratoliště odpudivých lhářů,


miskrubna tuposti,


zlé tuposti, blbství zlovolného,


půda živoucí hniloby prolezlá havětí,


mrtvými červy, co živé larvy plodí,


majiteli brlohů,


lichváři, co típou filcky, kuplíři mocných,


suchoprdy na hromadách zkamenělých knih,


kde texty zatemňují žvástem jazykozpytu


a zaclánějí je vlastní osobou,


vzduch bez útočiště ticha,


roje vší cení kusadla,


a nad tím mlátí hubou orátoři


a říhají řitě kazatelů.


Invidia,


corruptio, puch a sněť,


břednoucí zvěř, rozplizlá zkostnatělost,


pomalá hniloba, páchnoucí spalování,


rozžvýkané nedopalky doutníků, bez špetky důstojnosti, [bez špetky tragédie


.....m Episcopus máchá kondomem plným švábů,


monopolistů, co dusí vědění,


co dusí rozdělování.


CANTO XV


Slaďouši v glukose,


nadutci ve vatě


zatuchlí jak mastnota v Grasse,


strupovitá řiť kálí sračky much,


prdy imperialismu,


nejzazší urinál, hnojiště, miskrubna stojaté moči,


......r méně dravý, ...... Episcopus


.......sis,


hlavou dolů, hubu v pomyjích,


cuká nohama plnýma vředů,


klerikální suspensor se houpe přes pupek,


kondom plný švábů,


tetování kolem díry do zadnice,


obklopený houfem golfistek.


udatní násilníci


kuchají se noži,


zbabělí strůjci násilí


.....n a .......h vyžraní moučnými moly,


........ll jak napuchlé embryo,


stopařátá bestie USURA,


přitakávači napěchovaní v pomyjích


poklonkují místním vládcům


a velebí přednosti zdejšího kraje,


laudatores temporis acti


volají, že hovno bývalo tmavší a vydatnější,


fabiáni domáhají se petrifikované hniloby,


nového lejna v kosočtverečných pastilkách,


užvástaní konservativci


naparují se v kamaších vydřených ze hřbetu lůzy,


nohsledi v imposantním kruhu


naříkají, že se jim nedostává pozornosti,


slídění bez konce, handrkování, kdo koho nepodrbal,


a sudiči,


zelený výpotek žluči, vlastníci novin, ....s


ti anonymní


..........e, zlomený vejpůl


hlava jak dělová koule vystřelí ke skleněným vratům,


na okamžik vykoukne


a klesá k trupu jak v padoucnici


et nulla fidentia inter eos,


svrbí je to v zádech,


v rukou dýky a střepy lahví, číhají


na nestřeženou chvíli;


puch utkvělý v chřípí;


a dole


nic nehnutého,


vratká půda, lejno líhnoucí oplzlosti,


zárodečný blud,


nuda z nudy pocházející,


britské týdeníky, výtisky ..........c,


znásobený ......nn,


ptám se: "Jak to přijde?"


můj průvodce praví:


Ten druh se množí dělením,


A tohle je už čtyřmiliontá hlíza.


Tady jsou ve zlých žlebech školometi,


Bezbřehé strupy hnisu, boláky zažrané syfilidy.


prašivina, vrstvení, erose,


z chlupů v řitích nekonečné spršky,


jak se hýbe zem, střed míjí


do všech stran jednu po druhé


a říhající řitě bez oddechu


rozdělují, co jejich jest.


Andiamo!


Nohy uvízly,


močál je svírá, není čeho se chytit,


bahnitý vír nás táhne ke dnu,


tu pravil:


Póry nohou zavři!


Upřel jsem oči k obzoru,


olej se mísil s koptem;


a znovu Plótínos:


Až k bráně,


Stále hleď do zrcadla!


K Medúse modlili jsme se, k Medúse,


štít dusal hlínu v kámen,


Jak držen při zemi


cestu nám brázdil


A stvrzoval ji po pídi píď,


hmota vzpírala se,


Hlavy ze štítu dštily


syčící, k zemi tísněné.


Požírajíce červy


tvář měly živou jen zpola,


Jazyky hadí


olizovaly pomyje


A z břečky stloukaly pevnou zem,


pruh úzký,


Tak na půl ostří meče.


Zlem nestvůrným jsme po něm procházeli,


tu tonouce a tu se chytajíce


Štítu, který se nepotopí.


Zapomnění,


nevím jak dlouho,


spánek, mrákotná nevolnost.


"Zda v Níšápuru nebo v Babyloně"


Slyšel jsem v snách.


Plótínos zmizel.


Procitl jsem, k štítu pod sebou připoutaný;


Brána rozlétla se v pantech;


Lapaje po dechu jak zubožený pes, vrávoravě


Vymytý louhem, kyselinou


'Hšlion t' 'Hšlion


sluncem oslepený


Stanul jsem s napuchlými víčky


oči ztěžklé, temnotu nevnímaje.


CANTO XVI


Před chřtánem pekel; suchopár


dvě hory;


Tou jednou prchá postava


a další


V záhybu kopce; do tvrdé oceli


Povlovná stezka zatíná se jak závitnice šroubu


V úhlu sotva patrném,


jako by kruhem ani nestoupala;


Nahá prchající postava, Blake,


Vyráží skřeky, rozmachuje se, pádí,


Kvílí, zlu spílá,


vytřeštěné oči poulí


Jak ohnivé mlýnské kameny,


otáčí hlavu, ohlíží se po zlu


Před kterým uprchl


za ocelovou horu,


A vynořil se znovu na severní straně;


oči mu žhnou do pekelné tlamy,


Šíj vzpíná,


a jako on Peire Cardenal.


Na hoře západní Il Fiorentino


Peklo uviděl v zrcadle,


a lo Sordels


Spatřil ho na svém štítě;


Augustin neviditelnému hledí vstříc.


A jinde lotři


máčeni v modrých jezerech kyselých,


Cesta mezi dvěma kopci stoupá


zvolna,


Plameny skanulé v laku, crimen est actio,


Limb ledové tříště a pilin,


I já se v kyselině koupal, smýval


z pekelných klíšťat,


Šupiny, spadlé hnidy všivé.


Palus Lernae,


jezero těl, acqua morta,


tok údů propletených jak rybina v kádi,


tady ruka zdvižená svírá kus mramoru,


A nový příval,


chrlení embryí vzápětí potápěných,


Ruka zdvižená, pstruh zalehlý úhoři;


a ze břehu, tráva ostnatá


pěšina sukovitá vyschlá, na chvíli zahlédl jsem mnohé,


neznámé i známé;


spatřena


Tvář mizí pod vodou, množení.


Pak lehký vzduch pod mladými stromky,


jezero modře žíhané v éteru,


oasa, kameny, klidný kout,


ztichlá tráva,


a za pněm s větévkou


Kamenné sloupy šedé,


stupně z šedého kamene,


průrva vytesaná v žule:


dolů,


já bral se po ní v lůno země,


patet terra,


a ovanul mne tichý vzduch


pod novým nebem,


světlo jak po západu slunce,


heróové u svých pramenů,


Sigismundo, Novello Malatesta,


a zakladatelé obzírají pahrbky svých měst.


Planina rozhlehlá, z tůní


nymfy těchto vod


vystupují, prostírají věnce


uvité z ratolístek a vodní zeleně,


V tichosti


teď povstal muž ze svého pramene


a vzdálil se planinou.


Do trávy padl jsem, spící;


et j'entendis des voix: ...


bašta .... Štrasburk


Ten trojí útok vedl Galliffet .... na Prušáky


prý


aby si vojsko nezadalo.


Říkali o něm tlučhuba.


Nevěděl jsem, o co jde


Ale napadlo mě: To si hergot dáme do nosu.


A moje stará chůva, staral se o mě tenkrát chlap,


Zabil Prušáka; ten ležel na ulici


tři dny nám ležel před domem


A páchl...


Náš bratr Percy,


Bratříček Percy...


starý admirál,


Byl tehdy ještě nižší šarže,


Připluli do Ragusy


...... válčilo se tam kdysi o hedvábí...


Viděli procesí, jak schází dolů


Horským sedlem, něco nesli,


Šest chlapů v čele neslo na ramenou


podlouhlý předmět,


Napadlo je: pohřeb,


jenže to bylo zabalené v šarlatu,


Vydal se tam na kutru,


byl tehdy ještě nižší šarže,


Obhlídnout, co domorodci tropí,


Dorazili k těm šesti v livrejích,


Podívali se, a ještě dneska slyším starého admirála,


"Cože to bylo? přece


Lord Byron,


Namol zpitý, s tváří áán...."


Vyslovoval to dlouze, asi takhle:


"s tváří áán...děla."


A kvůli tomu parchantovi,


Franzi Josefu Rakouskému...


Kvůli tomu parchantovi Napoleonu Barbichovi...


Poslali Aldingtona na kótu 70 do zákopu


vyhloubeného mezi mrtvolami


S houfem šestnáctiletých kluků,


Co fňukali a řvali po mámě,


Tak poslal majorovi hlášku:


Vydržím deset minut


S rotmistrem a jedním kulometem.


Dali mu důtku, že to nebere dost vážně.


Henri Gaudier šel válčit,


zabili ho,


A s ním kus sochařského díla.


Kamarád T. E. Hulme šel válčit


A táhl s sebou knížky z knihovny,


Z londýnské knihovny, šrapnel je pohřbil do zákopu


A knihovna vyjádřila nelibost.


Pak schytal kulku do lokte


...prolítla vojákem, který byl před ním.


A on si ve špitále četl Kanta,


v originále,


A doktoři a sestry z Wimbledonu na to zahlíželi.


Wyndham Lewis šel válčit


K těžké artilerii,


přihnali se tam letci s kulometem


A smetli skoro celou kumpanii,


dostala to i jeho plechárna,


Jenže on zrovna seděl na latríně,


a zůstal z celé roty jediný.


Windeler šel válčit


a poslali ho na Aigaion,


Pumpoval zrovna v podpalubí


plyn do balonu,


Když se bocman nahnul přes zábradlí


a křikl vprostřed lodi:


"Povídám! Koukej na kapitána!


Aby nám ještě neuletěl!"


A starý kapitán Baker šel válčit


s nohama prolezlýma revmatismem,


Takže se ani nerozběhl,


šest měsíců si pobyl ve špitále,


A zkoumal nálady nemocných.


Fletcherovi bylo 19, když šel válčit,


Jeho major ve velícím bunkru přišel o rozum


a začal kolem sebe o půlnoci mlátit telefonem


Fletcher ho pak musel uklidňovat


do šesti ráno nebo tak nějak,


A na krku měl celý oddíl dělostřelců.


Ernie Hemingway šel válčit,


měl tolik naspěch,


A pak byl zasypaný čtyři dny.


Et ma foi, vous savez,


tous les nerveux. Non,


Y a une limite; les be tes, les be tes ne sont


Pas faites pour ça, c'est peu de chose un cheval.


Les hommes de 34 ans a' quatre pattes


qui criaient "maman". Mais les costauds,


La fin, la', a' Verdun, n'y avait que ces gros bonshommes


Et y voyaient extre mement clair.


Qu'est-ce que ça vaut, les généraux, le lieutenant,


on les pe'se a' un centigramme,


n'y a rien que du bois,


Notr' capitaine, tout, tout ce qu'il y a de plus renfermé


de vieux polytechnicien, mais solide,


La te te solide. La', vous savez,


Tout, tout fonctionne, et les voleurs, tous les vices,


Mais les rapaces,


y avait trois dans notre compagnie, tous tués.


Y sortaient fouiller un cadavre, pour rien,


y n'seraient sortis pour rien que ça.


Et les boches, tout ce que vous voulez,


militarisme, et caetera, et caetera.


Tout ça, mais, MAIS,


l'français, i s'bat quand y a mangé.


Mais ces pauvres types


A' la fin y s'attaquaient pour manger,


Sans ordres, les be tes sauvages, on y fait


Prisonniers; ceux qui parlaient français disaient:


"Poo quah? Ma foi on attaquait pour manger."


C'est le corr-ggras, le corps gras,


leurs trains marchaient trois kilome'tres a' l'heure,


Et ça criait, ça grinçait, on l'entendait a' cinq kilome'tres.


(Ça qui finit la guerre.)


Liste officielle des morts 5 000 000.


Je vous dis, be', voui, tout sentait le pétrole.


Mais, Non! je l'ai engueulé.


Je lui ai dit: T'es un con! T'as raté la guerre.


O voui! tous les hommes de gou t, y conviens,


Tout ça en arrie're.


Mais un mec comme toi!


C't homme, un type comme ça!


Ce qu'il aurait pu encaisser!


Il était dans une fabrique.


Co, pohřební četa, terrassiers, avec leur te te


en arrie're, qui regardaient comme ça,


On risquait la vie pour un coup de pelle.


Faut que ça soit bien carré, exact...


Číhli tam bolševika a hned na něj:


Koukej, co ten váš Trotl spískat,


hanebná mír jen pro ostuda!


"Hanebná mír spískat pro ostuda?


Mír pro ostuda?"


"V Brest-Litevsk. Neslyšels?


Tím vyhrát válka.


Fric mašírovat z východu.


A kolik Fric se podle tebe


vrátit na západ?


A všichni načichnutá revolucí,


Až přijit Francouz, tak on


Říkat 'Vot?' A skopčák:


'Neslyšel ty? U nás refoluce.'"


Tak se to dělá s masou,


Dostat je na ulici a uvést do pohybu.


Lidi tam celou dobu houfně chodí


Přes zamrzlou řeku.


Chlápek tu řečnil


K tisícovce kolem, krátce, a pak


Pak je uvedl do pohybu. Povídal:


Ano, myslí to každý dobře, jsou


Schopni všeho, jen ne činu;


Poslechněte si je, a potom


Jděte s bolševiky!


A když to vypuklo, byly tam davy,


Kozáci jako vždycky předtím,


Až na jedno: kozáci řekli


"Pažálujsta."


To slovo rozvířilo dav


A jeden poručík pěchoty


Nařídil střílet do zástupu


na náměstí na konci Něvského,


Před Moskevským nádražím,


Jenže ho neposlechli,


Vytasil šavli na studenta za to, že se smál,


A probodl ho,


Kozák vyjel z řady


Na opačné straně náměstí


A šavlí srazil poručíka pěchoty


To byla revoluce...


jen co tomu začali tak říkat.


S nima nehneš,


Nikdo nevěděl, že už to přišlo. Ta stará banda byla


Pušky na střeše pošty a paláce, [připravená,


Jenže nikdo z pohlavárů nevěděl, že je to tady.


Pár jich pobili v ubikacích,


To bylo mezi vojskem.


Tak jsme o tom slýchávali v opeře,


Prý nechtěli být pod Haigem;


a začnou postupovat;


Všechno prý začne za týden.


CANTO XVII


A tak mi z prstů raší vinná réva


Včely obtěžkané pylem


Namáhavě obletují výhonky:


bzz-bzz-bzz-bzyk-předou,


Ospalí ptáci klimbají ve větvích.


ZAGREE! IO ZAGREUS!


V úsvitu blednoucího nebe


Města mezi kopci,


Bohyně s krásnými koleny


Kráčí, za ní dubové háje,


Zelený svah, a bílí ohaři


vzpínají se k ní;


Odtamtud dolů k ústí řeky, do večera,


Vodní hladina přede mnou prostřená


a stromy vodou prorůstají,


Mramorové kmeny vystupují z ticha


Dál za paláci


tichem obestřenými,


Teď světlo, ne sluneční.


Chrysopras,


Voda průzračně zelená, průzračně modrá;


Dál vysoké útesy jantarové.


Mezi nimi


Jeskyně Néreina,


ona jak velká lastura zprohýbaná,


A bárka se spouští bez hlesu na hladinu,


Aniž zavanul pach doků,


Pták nezakřičí, vlna zčeřená nezašplouchá,


Delfín vodou nestříkne, zčeřená vlna nezašplouchá,


Uvnitř jeskyně Nérea,


jak velká lastura zprohýbaná


V přívětivé skále,


tam zelenošedý sráz,


Tady brána útesů jantarových,


A vlna


průzračně zelená, průzračně modrá;


Jeskyně solnobílá, jiskřivě purpurová,


vlahá, hladká porfyrově,


skalisko vymleté mořem.


Racek nezakřičí, delfín neodfrkne,


Písek malachitový, a nikde chlad,


světlo ne sluneční.


Zagreus krmí své levharty,


tráva zjasnělá jak na kopcích prosvětlených.


Pod mandloněmi bohové,


a s nimi choros nympharum. Bohové,


Athéna a Hermés,


Jako by střelka busoly


Rozechvěla se mezi nimi -


Vlevo je místo faunů,


silva nympharum;


Nízký les, hustá vřesoviště,


laň a skvrnitý jelen mladý,


poskakují mezi jalovci,


jak suchý list vprostřed žluti.


Průrvou mezi kopci


velká alej Memnonů.


Dál moře, hřebeny zpěněné za dunou,


Noční příboj stlouká oblázky břehu,


Nalevo cypřišová alej.


Připlula bárka,


Muž drží plachtu,


Loď stáčí veslem zapřeným o zábradlí a praví:


"Tam v mramorovém lese


kamenné stromy vystupují z vod,


altány z kamene,


mramorový list na listu,


stříbro ocel na oceli,


stříbrné zobce zvedají se a křižují,


příď proti přídi,


kámen, vrstvení,


zlacené kužely večerního svitu"


Borso, Carmagnola, mistři uměn, i vitrei,


Kdysi, a potom zas a znovu připlouvali


Na vody hutnější než sklo,


Bronzové zlato nad stříbrem žhnoucí,


Barevné tyglíky v světle pochodní,


Blýsknutí vlny pod příděmi,


A zobce stříbrné zvedají se, křižují.


Kamenné stromy, bílé a růžovobílé v temnotě,


Tam u věží cypřiše,


Proudění v noci pod lodními trupy.


"V přítmí zlato


Světlo k sobě váže."...


Naznak ulehl jsem v příkrovu z ostružiní,


Jedním okem spletí k moři hleděl,


Šedé světlo, Athéna.


Zothar a její sloni, zlatý pás bederní,


A sistrum chřestí, chřestí,


zástupy tanečnic jejích.


Alétha v ohbí na pobřeží,


oči k hladině upírajíc,


na rukou chaluhy vyplavené


Zpěněné solnými zátřpyty.


Koré ubírá se loukou prozářenou,


zelenošedý prach v trávě:


"Pro tuto hodinu bratr Kirčin."


Paži na rameno položenou


Tři dny jsem viděl slunce, slunce rusé,


Jako by lev se zvedal nad písečnou pláň;


toho dne,


Tři dny a nikdy potom,


Skvoucí zář jak nádhera Hermova,


Odplul jsem odtud


na místo kamenné,


Bledě bílé, nad vodami,


vodami známými,


Bílý mramorový les, větve propletené,


Altán v kamenné houšti,


Tam Borso, když po něm vrhli ostnatý šíp,


Carmagnola mezi dvěma sloupy,


A Sigismundo, jak ztroskotal v Dalmácii.


Západ slunce co saranče v letu.


CANTO XVIII


O Kublajovi:


"Město Velkého chána jsem popsal dopodrobna,


A povím, jak v Kambalu podle tajné alchymie


peníze dává razit:


Seberou kůru z morušových stromů,


Tenké plátky mezi kmenem a kůrou,


Vydělají z nich papír, ten rozstříhají na čtverhranná platidla


Půl turského, jeden turský, půl stříbrného benátského


Dva benátské, pět a jiný deset grošů, [groše,


Anebo z většího papíru byzantský zlatý, tři zlaté,


nebo deset;


Podepisují se na ně určení úředníci


A značí je chánovou pečetí;


Kdo by je padělal, přijde o hlavu.


To vše Velkého chána pranic nestojí,


A má větší poklad, než jaký kdy vladař v světě měl.


Chánovi kurýři doručují poštu zašitou a pod pečetí,


Pláště mají na zádech zapnuté a spečetěné,


Cestou od první stanice až do poslední.


A kupci z Indie


Směňovat musí drahokamy za jeho peníze


papírové,


(Ten obchod vynáší v byzantských 400 000 ročně)


Perly musí urozené panstvo kupovat"


tolik Messer Polo vězněný v Janově -


"Od Velkého chána."


Jednoho mládence v Cařihradu


Jistý Angličan nakopal do zadnice.


"Nesnáším Francouze," řekl dvanáctiletý Napoleon


Mladému Bourriennovi, "a budu jim dělat zlého,


kolik svedu."


A takhle Basil Zaharoff.


Přijel tam starý Maxim, zelenáč,


Prodávat kanony, Zaharoff našel boční vrátka;


Maxim prodal svou munici


A Zaharoff umřel, pohřbili ho, tedy úředně, zatímco on


Z Yeiner Café přihlížel vlastnímu funusu.


Deset let po té příhodě


Vlastnil notný podíl Vickersovy společnosti.


"Mír! Mííír!" povídal Giddings,


"Vše-obec-ný? To tak, když máš dvě miliardy,"


tak jim to říkal Giddings, "investovaný do vý-ro-by


Válečný mašinerie. Jak jsem to prodal Rusku -


No, vzali jsme tam fungl novou torpédovou loď,


Celá na elektriku, stačil ti k tomu


Malej kus klávesnice, takovej jako


Psací stroj, kníže přišel na palubu


A my hned, nechtěl byste kormidlovat?


Kopnul tam zpátečku na pobřežní hráz


A urazil tý lodi celej předek.


Pánajána, měl pak strachu plný gatě.


Kdo takový nadělení zaplatí?


Byla to moje první cesta pro Společnost,


Povídám, Výsosti, vždyť o nic nejde,


Dáme vám novou. Pane na nebi!


Společnost stála za mnou, a měls vidět těch objednávek!"


La Marquesa de las Zojas y Hurbara potom


Jezdila kočárem k Siru Basilovi


do paláce na Champs Elysées,


U večeře sedávala v čele stolu a v las once


Odjížděla od hlavního vchodu, s lokaji


S kočím v livreji; objela čtyři bloky


K zadní bráně; její manžel, to byl pěknej parchant,


Zaharoff, "známý lidumil",


Jinak řečeno "proslulý finančník, známý spíš"


Tak se o něm psalo v novinách, "coby filantrop",


Daroval - jako Este Ludvíku Jedenáctému -


Národu pěkný párek žiraf,


Vybavil katedru balistiky


A radili se s ním před každou ofensivou.


Vzteklý Mister Oige tenkrát v první třídě


Ve vlaku z Nizzy do Paříže prohlásil: "Nebezpečí!


Život námořníka je teď plný nebezpečí.


Ale miny mají každá svoje číslo,


Onehdy nám jedna scházela


A zabilo to při výbuchu tři sta lidí."


Rozlítilo ho, že stávkovali, přitom sám


Začínal jako inženýr a vypracoval se, v té stávce horníků


Přišel o hodně, pár měsíců po tom sloupku:


Pan Basil Zaharoff byl zvolen Presidentem


Společnosti Gethsemane Trebizond Petrol.


Pak přišla další rána: 80 lokomotiv


Na trati Manchester-Cardiff vybavili


Novými naftovými motory...


A té (surové nafty) jsou teď v zemi k mání


Velké zásoby.


Tak povídám starému kvakeru Fowlerovi,


"Měl bych zájem." Krve by se v něm nedořezal


Pak hlesne: "On nic nenabízí. Nemyslím, že by ses


Něco dověděl." To když jsem se ptal


Na Zaharoffa Zachariáše.


On, Fowler, dovezl traktory


Ke králi Menelikovi, 3 řeky, 140 strží.


"Qu'est-ce qu'on pense...?" Řekl jsem: Tady se don't pense.


Tohle je stará dobrá zkostnatělost. Začni je amputovat


[shora,


Utni míchu a život se na ostrově nezmění!


Jenže on nedal jinak: "Mais, qu'EST-CE qu'ON pense,


De la métallurgie, en Angleterre, qu'est-ce qu'on


Pense de Zaharoff?"


Já na to: "Ještě o něm neslyšeli.


Zajděte se zeptat do MacGorvishovy banky."


Japončíci se náramně bavili, protože


Tureckým zednářům nestálo za to


Sundat ze svých děl francouzské odznaky


A starý Fowler: Menelik


Má strojů požehnaně... kdepak...


Jenže je nikdy nedokázal uvést do chodu,


nevyždímal z nich ani mrť.


Němci mu chtěli poslat kotle, jenže museli je


Rozřezat na kusy, jinak je nedostali na velbloudy,


A nikdy je už potom nesložili.


Tak se tam vydal starý Fowler


Aby to obhlídl, 3 řeky


Sto čtyřicet strží,


Dva traktory tam poslal, aby jeden táhl druhý


A Menelik vypravil vojsko, na 5000 černých vojáků


S těžkými lany, a všichni vycedili pot a krev.


První, na co David padl, když tam dorazil,


Byla cirkulárka,


Projel s ní ebenový kmen: vrrrr, tttt,


Dva dny práce za tři minuty.


Válka, válka jedna za druhou,


A jejich strůjci! Přitom nepostavili by kurník.


Taky sabotáž...


CANTO XIX


Sabotáž? Ano, přišel s tím na Manhattan,


K velké společnosti, řekli mu: Nejde to.


Povídá: Sehnal jsem na to deset tisíc,


A taky že to udělám a vy


Vy to sakra budete muset všude instalovat.


Povídali mu: To my nemůžeme.


A tak šel na půl milionu.


Pořídil si parádní dům u Hudsonu


A vynález, ten jeho patent, ten jim pořád leží ve stole.


Co byste chtěli: Měl svých deset tisíc.


Starý Lindsey, jak nechal v sedmdesátém postavit [tu pseudogotickou hrůzu,


Zkoušel to na mě s Marxem a vykládal mi


O "romantice" svého podnikání:


Jak přivezl do Anglie to či ono


a pak prodal.


Jenže pořád by se bavil o Marxovi, tak povídám:


A co děláte tady, že nejste


na Šámpzelyzé?


Jak to vlastně přijde, že vám doma vaši kámoši


Všechno neseberou? Copak to jde tak velký podnik nechat


"No," povídá, "nemusím si půjčovat... [ladem?


Už dlouho jsem si nemusel nic půjčit."


Tím to pro něj haslo, celý "Kapitál"


Anebo úvěr nebo přerozdělování.


A nikdy už "tu knížku nedočetl",


To zas ten druhý, štíhlý diplomat dentista


Qui se faisait si beau.


Seděli jsme se starým dobrým profesorem,


Malej pořízek byl nahoře.


Nějakej šíbr v rohu


naproti četl Tatlera.


Vzhůru nohama ho neměl, ale neobracel stránky,


Tak vyjdu nahoru do ložnice a on povídá,


Pořízek povídá: "Svatá pravda,


Jenže jde o to, jak to lidi cítí,


Něčím tak studeným, jako je ekonomie, s nimi nepohnete."


Sešli jsme dolů a vyrazili ven,


Šíbr koukne z okna


A vyjde na ulici. "Pusťte mě na ně"


jak buldok v pršiplášti.


Ó, má Kleió!


Týden pak nešel telefon.


Viděli jste někdy Principa? Zakrslý hrbáč,


Nevzali by ho nikde do armády.


Povídal: "Já vzkazovat od profesor.


Hodně chce přebíhat na druhou stranu.


Jenže když přebíhat,


Tak Rusové hned střílet, a oni chtějí řeknout


Kudy přebíhat."


Vlettmann?... ten tam byl, asi tak


Dva měsíce nato, povídal:


"Veselé kopy," tak to říkal, "courali se mi


Pod okny ve dvě ráno


A všichni zpívali tu jejich Hej, Sloveni!"


Jo, Vlettmann, tyhle Rusové nestříleli.


Říkali tomu "Zrození národa".


Byl tam i skrček Rrrakuššák


růži v knoflíkový dírce,


A hrome, jak to, že ty jatka přežil,


celou dobu, že tu nezařval,


Nadutej jak páv, a nadšenej, když skopčák vítězil.


Naftu, nebo nějaký svinstvo pro ponorky,


Museli to vozit, museli, jako hašiš


via Rotterdam.


"Das thust du nicht, Albert!"


To byly doby, sedávali spolu v lenoškách


A je to pryč, tak jako cukrárny na Něvském.


"Marně byste jim něco říkal, mají plnou hlavu revoluce,


Dokud si nesáhnou na dno,


No óvšem, na SAMÉ dno svých možností.


Pod palcem. Z vlaku tady měl všechno pod palcem,


Nebo spíš ze tří souprav na kolejích,


Tak si držel tři dny náskok před lobbisty,


Ve vagonech měl celou vládu,


A lobby za ní musela jet na koních;


A řekl: Bože to je mi zatraceně zvláštní,


Polovinu ropy v celém světě, a nedají mi dost


Abych rozjel vládní mašinu!"


Dvě hodiny tak nadávali.


Nakonec Steffens povídá: "Ukážete mi, hoši, mapu?"


A když ji dostal, řekl:


"Copak jsou tyhle čáry?" "Ano, ty rovné čáry."


"Tohle jsou cesty." A "Co jsou tyhle čáry,


Ty, co se vlní?" "Řeky."


A Steffens: "Patří vládě?"


Dvě hodiny nato vyjela souprava s rozkazem:


Jak těžit, aby nemuseli konfiskovat.


A Tommy Lamont povídal jednou Steffensovi:


"Myslíš, že to máme v rukou, tak abys věděl,


Koupili jsme tu důl, vlastně vypršela hypotéka,


A počítal bys, že zas budem těžit.


Musel jsem tam zajet a sám ředitel


Povídá: 'Dolovat, ovšem, dolovat můžeme,


Jen to zatracené uhlí neprodáme.'


Tak jsem řekl N. Y. Central,


věděl jsi, že šéfujeme N. Y. Central? -


Řekl jsem: 'Vy to zatracený uhlí od nás koupíte.'


Ještě za rok nekoupili nic; tak jsem si pozval vedení,


Povídali: ...prostě nemohli


to zatracený uhlí koupit.


Za týden přišel starej Brady, tlustej halama,


Diamantovej Jim, a hned: 'Pane Lamont,


Musíte zvednout cenu


Za tunu o dva dolary. Potom to N. Y.


Přes nás koupí.'"


"Tady seděl táta,


Všichni v křeslech, podle protokolu,


Vedle něj Mensdorf, jeho synovec,


A starý Benckendorf, z důvodů čistě rodinných,


Z osobních pohnutek, příbuzní ho měli


v notné vážnosti,


Dostával depeše z Petrohradu


A Mensdorf zase z Vídně,


Věděl a oni věděli a každý věděl,


Že všichni vědí, že každý ví, že ví,


A Mensdorf si právě sahal do kapsy,


Jako že začnou, a v tu chvíli táta


Povídá:


Alberte, a tak dál.


Tyhle doby jsou už nenávratně pryč."


"Deset let, deset let života,


Těch deset let mi nikdo nevrátí:


Deset let života, deset let v Indické armádě;


A stejně, pamatuješ tenkrát v Jassy:


To bylo něco, 14 holek na čtrnáct dní."


"Zdravé, ale zavšivené?" "Právě, zdravé, ale zavšivené.


A jednou v Kašmíru,


Na hausbótech, s tím tyrkysem,


Hromada vysoká tři stopy na podlaze člunu,


Smlouvali tenkrát celý den


O tyrkys za pár šupů."


CANTO XX


Tón tichý, quasi tinnula,


Ligyr' aeide: Si no'us vei, Domna, plus mi cal,


Negun vezer mon bel pensar no val.


Mezi dvěma rozkvetlými mandloněmi,


Violu tiskne k boku;


A další: s'adora.


"Possum ego naturae,


non meminisse tuae!" Qui son Propertio ed Ovidio.


Svěží nejsou větve o nic víc


kde výhonky mandloní


březnem zelenají.


Vydal jsem se toho roku do Freiburgu,


Rennert říkal: "Kdepak, nikdo


Neumí okcitánsky, leda


Starý Lévy."


Tak jsem se vydal do Freiburgu,


Léto sotva začalo


A studenti se rozjížděli na prázdniny,


Freiburg im Breisgau,


Všude tak čisto, zdálo se mi, po Itálii.


Přišel jsem ke starému Lévymu, o půl sedmé


večer, táhl se přes půl města


před večeří, kvůli dvěma kouskům


Arnautova rukopisu, settant'uno R. superiore (Ambrosiana)


Ne že bych mu svedl zazpívat melodii.


Povídal: "Co byste rád věděl?"


Já na to: "Možná, pane," co kdyby


"Ano, pane doktore, co znamená to noigandres?"


"Noigandres!" povídá, "NOIgandres!


Vědí, půl roku života, půl roku


Každou noc, než jdu do postele, říkám si:


Noigandres, holenku, noi gandres,


Jenže co to SAFRAPORTE může znamenat!"


Vítr nad olivami, pryskyřníky v řadě


Vroubí průzračné okraje skal,


Zurčící voda a vítr provoněný piniemi,


Travou posečenou v slunci žhnoucím.


Agostino, Jacopo a Boccata.


Vůně toho místa útěšlivá


Nikdy nebylo zde teskno, o samotě


Ba i s někým.


Tón: jakoby slavík příliš vzdálený, aby ho bylo slyšet.


Sandro, Boccata, Jacopo Sellaio;


Pryskyřníky, mandloně,


Větve do špalíru,


Duccio, Agostino; e l'olors -


Vůně toho místa - d'enoi gandres.


Vzduch tetelí se pod větvemi,


Cedry zalité sluncem,


Tráva čerstvě posečená v svahu kopce,


A voda strouhou


Mezi dvěma loukami tam dole; tón,


Tón, pravil jsem, jakoby slavík


Příliš vzdálený, aby ho bylo slyšet.


Světlo kanoucí, remir,


z prsou jejích do stehen.


Tady si hrál a palla.


Parisina - dvě holubice jak oltář - v okně,


"E 'l Marchese


Stava per divenir pazzo


po tom všem." Tenkrát když padla Trója


Přišli sem a vyhloubili jámy do skály


Na cestě k Římu, zatloukli do nich kůly;


A přišli sem, condidit Atesten...


"Mír! uchovej mír, Borso."


Řekl jen: "Prodala nás nějaká ludra


(to byl Ganelon)


Takovou slonovinu nikde nedostanou."


Ležel na oblém vršku pod cedrem


Nalevo kousek od strouhy (mluví Este)


Na svahu pod vrcholem, řekl:


"Zlámal jsem roh, proklatě, zlámal jsem ho


Nejlepší slonovinu, l'olofans." A ještě:


"Tanz mare fustes!"


plazil se po štěrku,


"Proklatě! je po něm,


Takovou slonovinu nikde nedostanou."


Stáli tam před hradbami, Toro, las almenas,


(mluví Este, Niccolo' Este)


Pod cimbuřím


(Epi pyrgó) peur de la hasle,


Král zvolal:


"Bože, to je ženská!


Můj Bože, to je ženská," pravil král telo rigido.


"Sestra!" Ancures, "je to tvoje sestra!"


Alfons nechal město Elvíře a Sancho


Vymáhá je zpátky, Zamoru a Toro.


"Zatracený Španěl!


Neesthó, ať se vrátí...


na podzim."


"Jdi k čertu, Este," v těch zdech, gobelínech,


Malbách, aby vypadaly jako gobelín.


Džungle:


Zelená glazura, červené peří, džungle,


Základy obnovy, obnovování;


Nad duši, z džungle, stoupají zelenozelené


Ostře řezané kosočtverce na podlaze,


Rozbité, polámané, věčné tělo,


Změť obnovování, nesourodost


Základ obnovy, přetrvání,


Glazovaná zeleň džungle;


Zoé, Marosia, Zothar,


hlasitě nad korouhvemi,


Glazovaná réva, a karmín,


HO BIOS,


cosi.' Elena vidi,


V slunečním světle stínem vytesaná brána;


A potom vzduch broušený fasetově:


Unášeni. Dole oblázky stloukané příbojem.


Unášeni, každý na voru neviditelném,


Vysokým proudem, neviditelný tok


Žene je plání, naznak leží,


Pravou paži za hlavou,


pravé zápěstí jako polštář,


Levou ruku stočenou v kalich,


Palec přimknutý k prstu, prsteníku,


Malíčky zdvižené jak okvětní plátky, z dlaně lucernu,


Kalich.


Od hlavy k patám


Purpur, bleděmodrý dým, jak z kadidla;


Každý zahalen v burnusu, dým jak z olibana,


Zprudka, jakoby radostně.


Zahaleni, unášeni; a bleděmodrý dým kadidla


Zprudka vzhůru, pak líně ve větru


jak Aiolos nad fazolovým polem,


Seno v slunci, olibanum, šafrán,


Jak myrha bez příměsi styrače;


Každý zahalen v plášti, jakoby na voru,


Vysokým proudem neviditelným;


K vodopádu unášeni;


A potom nad peřejemi,


Vysoko šlehnou plameny, v písmenu V;


Nel fuoco


D'amore mi mise, nel fuoco d'amore mi mise...


Žlutá, zářivý šafrán, croceo;


Jak olibanum praská v ohni,


Nícená těla planou vzduchem, rozohněná,


"...Mi mise, il mio sposo novello."


Vržená proudem do spirály.


S vodou pluli. Nebo se ohlíželi za ní plynoucí;


A další blížili se k vodopádu,


Jak do úsvitu ze stínů, v hávech zavinutí,


Teď purpurových, oranžových,


A modrá voda zšeřelá pod nimi


hrne se k peřeji,


Příboj pleská do oblázků,


tluče jimi:


chrr chrr řach tum bum aj


vaj vaj řach Tumbala.


Z unášených těl kadidlo


bleděmodré a purpurové nad nimi.


Mělčina Lótofagů,


Vzdušná, vykrojená v éteru.


Na sklonku,


Se stříbrnou jehlicí,


Kotouč jak roztavený jantar, svinutý, chycený a vržený zpět.


Lótofagové s něžnými drápky, klidní, pohrdaví,


Voce profondo:


"Nebáli se v té kráse smrti ani ran;


Ublíží-li kdo, pak nám."


A pod nimi: vybělené kosti, hlouboko dole,


Na tisíce.


"Co měli z Odyssea


Tihle, kteří tu zašli ve vírech


Po tolikerém marném snažení,


Kdy žili z kradeného masa, k veslům přikováni,


Jen aby došel věhlasu


A v noci líhal s bohyní?


Jména jejich vyryta nejsou v bronzu


Ani vesla jejich vztyčena s Elpénorovými;


Mohyly nemají na pobřeží.


Ti, kteří nespatřili olivy pod Spartou


S lístky zelenými a potom bez zeleně,


Když světlo cinklo ve větvích;


Bronzový sál nespatřili ani oheň v krbu,


Nelíhali tu s dvorními dámami,


Ani lože nesdíleli s Kirké, Títánkou Kirké,


Ani je masem nekrmila Kalypsó


Hedvábné sukně její o stehna se jim neotřely.


Dej! A co jim bylo dáno?


Vosk do uší.


Jed a vosk do uší,


a slaný hrob na býčím poli,


néson amýmona, jejich hlavy jako vrány v mořské pěně,


Černé skvrny, vodní řasy v světle záblesků;


Apolinské hovězí v konservách, deset plechovek na loď."


Ligyr' aeide.


Z pláně, kudy se voda řine,


Pěšina v trávě, tam vzadu vpravo, cesty napříč,


Lovecký Khanův leopard a mladý Salustio,


Ixotta; hebký trávník


Ac ferae familiares, zvolna ty vozy,


Levharti našlapují měkce.


Pláň, jako pláň Somnova,


vozy těžké, jakoby triumfální,


Zlacené, obtěžkaná kola,


a levharti v řetězech k vozům přikovaní,


Nad hebkou travou zahalená postava,


Růžová, karmínová, temně karmínová,


A modrým šíráním barva jako rez v slunci


Z bílého mraku táhne se planinou,


Hlava do ohbí paže skloněná;


Za zády cesta, v dálce, vykrojená v skalní stěně,


Útes jak zřasená opona,


Cesta vkrojená do skalisk,


Čtverhranné rýhy v útesu, jakoby chiostri,


Skelné sloupy, pávi do hlavic vytesaní,


Měkký dusot zapřažených zvířat;


Zvolna vozy jedou, neskřípou,


Za okny k cestě:


le donne e i cavalieri


hladká tvář pod henninem,


Rukávy protkávané květy,


Velký bodlák v zlatě, amarant,


Žaludy zlaté, šarlatové,


Cramoisi a diaspro


bílé prolamování v sametu;


Skelné sloupy, akant, sirény v hlavách pilířů;


Nakonec, v zlaceném baroku,


Dva sloupy vinuté s vrypy,


Vanoka opírá se tu polonahá,


a za ní zpustošená komnata.


"Mír!


Borso... Borso!"


CANTO XXI


Uchovej mír, Borso! Kde jsme?


"Buď obchodník,


To mě udělalo,


Res publica mě vzhůru nevynesla.


Neměl jsem vindru, kluk bez halíře,


Znali mě všichni, tihle cittadini,


A byl jsem pro ně vzduch, della gloria."


1429, bez závěti, zůstalo po něm zlatých 178 221 di sugello,


Jak zapsal Cosimo do zápisníku v rudé kůži. Di sugello.


"Svým úvěrem vydal Benátky a Neapol" -


Píše Cosimo -


"Z peněz a donutil je přijmout jeho mír."


Držel u sebe toho chlapce, Ficina,


A dal ho učit řecky;


"Se dvěma lokty červeného sukna na hlavu


Můžete mít," znovu Cosimo,


"Ctihodných měšťanů, kolik chcete."


Col credito suo...


Napoli e Venezia di danari...


Costretti... Napoli e Venezia... a quella pace...


Nebo jindy... ale přejděme to.


Piero vymáhal půjčky,


(Dietisalvi mu to nakukal)


A zkrachovaly podniky až v Avignonu,


Piera div že nezabili,


Napřed jel mladý Lauro, vydal se před ním cestou


A řekl: Otec jede za mnou.


V prosinci '69 bez závěti, zanechal mi zlatých 237 989,


Jak psáno v knize účetní, té velké zelené


In carta di capretto;


Od roku '34, když to počítám, až do loňského léta


Vydali jsme víc jak 600 000


Na stavbách, almužnách a daních.


Niccolo' da Uzzano všechno viděl. Byl čestný protivník,


A tak je varoval. Málem ho zavraždili,


Zamordovat chtěli Cosima, jenže je uplatil;


Zabili Giuliana. E' difficile,


A Firenze, difficile viver ricco


Senza aver lo stato.


"E non avendo stato Piccinino


Doveva temerlo qualunque era in stato";


A "ten člověk potil krev, aby postavil železnici";


"Nemohl byste pro mě," píše Jefferson,


"Najít zahradníka, který


Hraje na lesní roh?


Omezené americké bohatství


Nepřipustí, abych vydržoval soubor


Hudebníků, myslel jsem, že bych lásku k hudbě


Skloubil s šetrností, jíž jsme


Povinováni. K mému služebnictvu patří


Zahradník, tkadlec, truhlář, kameník,


Rád bych k nim přidal vinaře. V zemi, jako je vaše


(id est v Burgundsku) kde lidé všech vrstev


Hudbu pěstují a provozují, možná by se našli


Řemeslníci výše zmínění, kteří umějí hrát


Na lesní roh, klarinet, hoboj a fagot,


A dají dohromady kapelu, kde budou dvě horny, dva


Klarinety, hoboje a fagot, aniž se zvýší


Výdaje na domácnost. Zaručuji místo


Na šest let


(affaticandose per suo piacer o no)


Po uplynutí té doby všem, budou-li chtít,


Zajistím cestu domů, snad by je mohlo


Zajímat, že slušně platím. Nechci vás


Tolik obtěžovat, ale třeba se vám podaří


Vy znáte místní lidi, najít


Takové, kteří by chtěli do Ameriky. Střízlivost a milá


Povaha jsou žádoucími rysy jejich charakteru."


Červen 1778, Monticello.


V červenci jsem přijel do Milána, abych držel při křtu


Prvorozeného syna vévody Galeazza,


Ač by si to jiní zasloužili víc,


Jeho ženě přivezl jsem náhrdelník, zlatý s démantem,


V ceně dobrých 3000 dukátů, pročež si


Galeazzo Sforza Visconti přál, abych šel


Za kmotra všem jeho dětem.


Další neslavná válka a další neklidný mír.


Sultán mu tehdy poslal vraha jeho bratra;


A lva mu poslal sultán z Egypta;


Papeže zplodil, syna měl a čtyři dcery,


Založil v Pise universitu; (Lauro Medici)


A málem přišel o všechno,


Nakoupil půdu v Sieně a Pise,


Svou řečí dojednal mír v Neapoli.


Z podlahy chrámu rostla tráva,


Nebo spíš tam, kde podlaha bývala;


V přítmí zlato pohasíná,


Pod černomodrou střechou Placidiinou,


V exarchátu; a my tu sedíme


Dole v aréně, les gradins...


Palazzo, bezpodstatný, visí v ranním šírání,


V nízkém oparu nad stopou přílivu;


Nel tramonto pluje


V zlatém oparu nad stopou přílivu.


Mosaika podlahy a vzory.


Hlupáci připravují nové sutiny;


nad zeleným oceánem noc.


Suchá čerň noci.


Noc zlatého tygra,


A suchý plamen v povětří,


Hlasy procesí,


Teď slabé, pod námi,


Cínový pablesk moře v oslepivém slunci,


V stínech jakoby temné víno.


"Vítr mezi horami a mořem"


Kotouče stromů polotemné proti moři


polojasné proti slunce západu,


Sluneční koráb obtěžkaný mraky,


Po té hodině suché stmívání


Plamen plující povětřím, gonády v organtýnu,


Plamínek suchý, plátek větrem unášený.


Gignetai kalon.


Neproniknutelná jak nevědomost starých žen.


V úsvitu loďstvo připlouvá jakoby od Actia,


Pobřeží na východ, změněné,


A stařec listy zametá:


"Buď proklet, Midási, Midási bez Pána!"


V údolí teď,


V údolí na rozhraní dne:


"Roste s borovicemi z Ise;


Tak jako Nil se vzdouvá s Inópem.


Tak jako Nil opadá s Inópem."


Foibos, turris eburnea,


na kobaltu slonovina,


Větve se rýsují ve vzduchu,


Listy se ve vzduchu rýsují,


Psí smečka na zeleném svahu,


voda dosud černá ve stínu.


V štiplavém vzduchu


přetržití bohové;


Pallas mladou sovu drží v dlani,


Nocí tudy běží jelen, leopard,


Soví oko mezi sosnovými větvemi.


Měsíc na palmovém listu,


změť;


Zmatení, zdroj obnovy;


Žluté křídlo, bledé v paprsku luny,


Zelené křídlo, bledé v paprsku luny,


Jablko granátové, bledé v paprsku luny,


Bílý roh, bledý v paprsku luny, a Titania


U studánky,


stupně vytesané v čediči.


Tančila tady Athamé, tančila, a tam Faethúsa


Žilami tekla jí barva,


Mocná, jak by se někdy krve napila,


Žilami barva jí tekla,


Rudá v hrdle zesláblém kouřem. A zmocnil se jí Dis.


Ubíral se tudy stařec


a poháněl svou mulu asfodelem.CANTO XXII


Ten člověk potil krev


aby postavil železnici,


A co z toho měl?


Řekl jen: Protože to stojí,


Protože vládu každá válka s Indiány stojí


20 000 dolarů na hlavu


Máme-li rudé válečníky pozabíjet, lidštější by je možná bylo


A taky lacinější, vychovat.


Jenže tam byl ten druhý, Weyerhäuser,


Zničil ho, dovedl ke krachu.


Vypráví se, že ho americká Kurie,


Weyerhäusera, nechala postavit Severozápadní dráhu


A vzít si dříví, které vykácí;


Tak vedl cestu lesem,


Dvě míle širokou a ve všem podle zákona.


Ať si ho někdo troufne zastavit!


Přišel a řekl: "Nejde to,


Za tyhle peníze to nepořídíme."


Tehdy za poslední války, tady v Anglii,


Vyráběl něco do turbíny


Kus vojenského letadla;


Inspektor řekl: "Kolik máte odpadu?"


"Jakého odpadu?"


"Kolik zmetků?" ptal se inspektor.


A Joe povídá: "Žádné zmetky, naše..."


Inspektor: "Pak to samozřejmě


nepořídíte."


Cena života na západě.


Povídal C. H. Douglas slovutnému Keynesovi:


"Proč rostou životní náklady?"


(Živobytí je čím dál dražší) a Keynes,


Ekonomický poradce Národů, řekl:


"Schází pracovní síla."


Dva miliony lidí přitom byly bez práce.


C. H. zmlkl, bude si radši, tvrdil,


Šetřit dech a foukat na svou vlastní kaši,


Já si ho nešetřil a dál jsem mořil Mr. Keynese


Nakonec odpověděl: "Já jsem ortodoxní


Ekonom."


Jesu Christo!


Standu nel paradiso terrestre


Pensando come si fesse compagna d'Adamo!!


A Mister Hobson napsal do úřadu:


Rád bych přijal knihu pana C. H.


Jenže moje vlastní by pak zastarala.


Pámbu chraň


Laiky, co to budou číst. Celé jmění


Mac Millana &amp; spol. je založené


Na Zlaté pokladnici Palgravově. Nel paradiso terrestre


Všechnu surovinu použili, Jesu Christo,


Všechno bylo na svém místě, nezbývalo nic


Na družku Adamovu. Come si fesse?


E poi ha vistu una volpe


Ohon téhle volpe, lišky samice,


Jemný, huňatý a vznosný, e pensava:


To jsem potřeboval;


La volpe viděla mu na očích, co přijde,


Corre, volpe corre, Christu corre, volpecorre,


Christucorre, e dav'un saltu, ed ha preso la coda


Della volpe, vysmekla se mu, volpe,


ohon nechala mu v ruce, e di questu


Fu fatta,


e per questu


E' la donna una furia,


Una fuRRia-e-una rabbia.


Na ulici za mnou hlas.


"Páááne Frííír! Páááne..."


Já myslel, že jsem tři tisíce


Mil od nejbližšího známého;


Tři dny mě vídal, je to drahně let,


Za týden řekl: Nechtěla byste


Potkat sfatý muž, sfatý, ano, sfatá félice.


Tak jsem ho potkal, Mohameda Ben Abt el Hžameda,


Celý večer nedělal nic jiného


Jen kazil obchod prodavači košil,


Popíjel k tomu horkou whiskey. Námořníci


Stavují se tu na dvě noci v týdnu, lokál je jich plný


Jak štíři zalézají do všech děr


A když nemají stání,


Vyrazí do Calpe (do Lycea)


VSTUP DO PROSTOR


TOHOTO KLUBU


ZAKÁZÁN PŘÍSLUŠNÍKŮM ARMÁDY


VŠECH HODNOSTÍ


Tolik guvernér Gibel Tary.


"Džin-džá! Džin-džá!" zavřeštěl Mohamed,


"Hej, dát mu šest pence."


Přišel chlap v červeném fezu, zazubil se na něj,


Mohamed plivl čtyři metry přes stoly


Na Mustafu. Jen se takhle, jenom se spolu


Zdravili; a třetí večer


Vrátil se Ginger jako štamgast a vzal si Mohameda na


V úterý neprodal jedinou pitomou košili. [paškál.


Potkal jsem v calle Yusufa s osmi chlapy,


Říkám: O co jde?


A Yusuf: Móc hrozná, stát bude


Sedum šilink a šest pence za obsílku


Mohamed chtít Ginger žalovat pro urážku na cti -


Tolik peněz vrazit soudu!


Odjel jsem do Granady;


Přijedu zpátky, potkám Gingera a ptám se:


Tak co?


Povídá: Jó, já mu dát jen


Šest pence. Tak to dělá ša-a-ríf.


Všichni byli tenkrát v Lyceu,


Drožkaři, prodavači tabáku,


Průvodce Eduarda Sedmého, a všichni byli


Pro odtržení.


V tančírnách zavírali ve dvě ráno


Z nařízení guvernéra. A jindy na molu


Ten tlusťoch z Rhode Islandu, povídá:


"Her Kót! Já projít celá Itálie,


Nikde mě nevzít na hůl!


A tady je to samá lotra dočista."


Yusuf na to: Jó? a bohatý


V tvoje země, jak vydělat peníze;


Oni neokrádat chudá lidi?


Tlusťoch zmlkl a šel pryč.


Yusuf na to: Celá Itálie projet


A tam ho nevzít na hůl, to on lhát.


Když já jít do nějaká cizí země


Tak mě ošidit,


Když ty jít cizí země


Tak tě ošidit; když oni sem, tak já je ošidit.


Potom jsme šli do synagogy,


Stříbrné lampy všude


Nahoře na ochozu staré lavice;


Přišel tam levita, šest malých zpěváků


A začli kvílet rituál


Jak by to byla snůška vtipů,


Celou knihu přezpívali;


A potom přišli starci, zákoníci


Asi tak pět anebo šest, a rabín


Posadil se, zakřenil, vytáhl tabatěrku,


Šňupl si vrchovatě, zas se zakřenil,


Zavolal kluka z chóru, pošeptal mu cosi,


Kývl směrem k jednomu z těch starců,


Kluk tam běžel s tabatěrkou, žid se zakřenil,


Pokynul hlavou, šňupl vrchovatě


A kluk odnesl tabatěrku zpátky rabbimu,


Ten se zakřenil, faceva bisbiglio,


A kluk utíkal s tabatěrkou


k dalšímu strýci s plnovousem,


Ten si vrchovatě šňupl


A tak dál, až každý dostal šňupnout;


Teď se rabín podíval na cizince, všichni


Křenili se o půl ucha víc; rabín


Šeptal cosi o pár minut dýl,


Kluk přiběhl s tabatěrkou,


Zakřenil jsem se a šňupl vrchovatě.


Vytáhli svitky zákona


A všichni jeden po druhém


Líbali konce záložek.


Tenkrát měli u soudu


Za velkým patiem plným glycinií


případ znásilnění a vyděračství;


Negr v červeném fezu, Mustafa, později na lodi


Povídám mu: Yusuf! Yusuf je sakra dobrý chlap.


On na to:


"Jo, je dobrá chlap,


Jenže je žida,


je to žid."


A soudce: Závoj je moc dlouhý.


Děvče závoj zvedá


Špendlíkem ho připne ke klobouku,


"To není závoj," říká, "to je šál."


A soudce:


Nevíte, že tolik knoflíků mít nemůžete?


Ona: To nejsou knoflíky, jen smotky vlny.


Vždyť nemám knoflíkové dírky!


Soudce: Dobře, ale stejně, nevíte, že nesmíte mít hermelín?


"Hermelín?" povídá děvče, "Jaký hermelín, kdepak,


Tohle je lattizzo."


Soudce: Lattizzo? Co to je?


Děvče:


"Lattizzo je zvíře."


Signori, pojďte si to dělat sami.CANTO XXIII


"Et omniformis," Psellos, "omnis


Intellectus est." Oheň Boží. Gemistos:


"S takovou vírou


Z řeků lidi nenaděláš.


Ale zdí obehnat celý Peloponnés


Vnést řád a...


hrom aby spral taliánské barbary."


Potopila se loď Novellova v bouři


Nebo knihy aspoň svrhli do moře.


Jak rozpustit Iroline v cukru... Houille blanche,


Autochenille, vyhubí všechny bakterie v ledví,


Invention d'entités plus ou moins abstraites


en nombre égal aux choses a' expliquer...


La Science ne peut pas y consister. "J'ai


Obtenu une bru lure" Monsieur Curie, nebo jiný vědec


"Qui m'a cou té six mois de guérison."


a pokračoval ve svých pokusech.


Tropismy! "Podle nás je přitažlivost dílem chemie."


Slunce ubírá se v zlatém kalichu


k nízkým fjordům oceánu.


'Alioj d' 'Uperion...daj dšpaj ™skatšbaine crÚseon


"Ofra di' çkeano"o perŁsaj


ima vada noctis obscurae


Pohlaví hledají neochvějně v plísni chleba


Ľlioj, lioj, lioj = mŁtaioj


("Původu nejistého." Idiot!


Odysseus písky zbrázdil.)


halixantos, haliotrefés, eiskatebaine, dolů


do hlubin, na dno, které za oceán


proniká, přechází


pot bšnqea


nuktŐj ™remn©j,


pot matšra, kourid...an t' Ąlocon


pa...dŁj te f...louj . . . . śba dŁfnaisi katŁskion


Neboli


selv'oscura


A ráno s fryžskou čapkou


Bosí, z lodi písek sypali


Hyperionidés!


Růže vzrostla, zatímco jsem spal,


A struny rozechvěla hudba,


Kozonoh, větévky spadlé pod nohama,


My na kopci mezi olivovníky,


Kam chlap dokáže vynést veslo,


A loď zůstala v zátoce;


Jak ulehli jsme s podzimem


Pod těmi gobelíny, malbou, aby vypadala jako gobelín,


Nad námi růžový sad,


Zvuky doléhají z nároží;


Jak stáli jsme tam kdysi


A z okna k cestě shlíželi,


Fa Han z okna, a já,


Zlatou síťku měla ve vlasech.


Mrak zastřel horu; sedlo mezi kopci v oparu jak mořský


List na listu, větev se rozednívá na obloze [břeh,


A moře temné, větrné,


Lodní plachty splihle visí v lanech,


Mrak jako obrácená plachta,


Muži písek sypou k hrázi


Olivovníky na kopci


kam chlap dokáže vynést veslo.


Můj bratr z Maensacu


Hodil si mincí,


On anebo já, který z nás dostane hrad,


Mně, Austorovi, hrad připadl držením,


S písní se bratr vydal k Tiercimu,


Šel jako žakéř po cestách,


Dvakrát se vydal k Tiercimu,


A vzal si děvče sotva provdané za Bernarta.


Přišel do Alvernhe k Dalfinovi,


Tierci s družinou vytáhl k Auvergnatu,


Vrátil se pro vojsko


A s vojskem do Alvernhe vpadl,


Nedostal Peira ani ženu.


A tak šel dál až za Chaise Dieu


A po tom všem dorazil k Mont Segur,


nezůstalo tam zhola nic,


Ani schody nenechali,


Simona v ten čas dávno pobili,


Říkali, že jsme manichejci


Kdybych jen k čertu věděl, co to je.


Tenkrát když vyvrátili Tróju, ano,


superbo Ílion...


A kolem pluli


Sedíce v otěžích na zádi,


Chráněni ostrovem


Z ostrova vítr vanul.


"Tet, tet...


co je to?" ptal se Anchísés.


"Tethnéke," pravil kormidelník, "asi


Kvílejí, že Adónis zemřel jako panic."


"Uf! tet..." řekl Anchísés,


"teda rozmlátili tohle město na maděru."


Pravila: "Otreus, z Frýgie


Král, to je můj otec..."


spatřil jsem, jako by vody nabývaly tvar


Jako by moře, tvrdé, křišťálové


A vlny vzdouvaly se tvarem nabytým.


Žádné světlo skrz ně neproniká.


CANTO XXIV


Stojí v knize mandátů:


6. února 1422


Přejeme si, abyste jako správci vyplatili Zohannu z Rimini


našemu služebníku šest lir marchesin


za tři dostihy, v nichž zvítězil s našimi barbarisci,


jak dohodnuto. Zmíněná palia vyhrál


v Modeně, v San Petronio v Bologni


a poslední v San Zorzo.


(Podepsána) Parisina Marchesa


...zaplaťte jim za vazbu knihy


un libro franxese che si chiama Tristano...


Carissimi nostri


Zohanne da Rimini


zvítězil s naším koněm na paliu v Miláně; jak píše,


zůstal bytem na hostinci a chce peníze.


Pošlete mu, kolik uznáte za vhodné,


až ho dostanete zpátky do Ferrary, zjistěte,


co udělal s první splátkou, myslím přes 25 dukátů.


Další hotovost pošlete rychle, nechci, aby zůstal


na hostinci.


...voňavky, semenec, hřebeny, dva velké a dva


malé z Benátek pro madama la marxesana...


.. .20 dukátů náleží


příteli, který za nás účet vyrovnal


při naší cestě do Romagne...


...verde colore prediletto, 25 dukátů za ziparello


stříbrem vyšívané pro Uga fiolo del Signore...


(27. listopadu 1427)


PROCURATIO NOMINE PATRIS, Leonello d'Este


(ohledně věna pro sestru Margaritu


Robertu Malatesta z Rimini)


natae praelibati Margaritae


D. Nicolai Marchionis Esten. et Sponsae:


Věž v Gualdu


s neomezenou soudní pravomocí civilní i trestní:


pokutovat a bičováním trestat všechny, kteří porušují zákon,


jakož i na ostatním jejich území,


"kterýž majetek


řečenou věž, statek v Gualdu získal slovutný


Nicolaus markýz d'Este od výše jmenovaného


Dona Carla (Malatesty)


věnem


Illustri Dominae Parisinae Marxesanae."


sepsáno rukou D. Michaeli de Magnabucis


Not. pub. Ferr.


D. Nicolaeque Guiduccioli de Arimino.


Sequitur bonorum descriptio.


Co mladý jinoch v stopách Odysseových


Na Kythéru (a. d. 1413) "dove fu Elena rapta da Paris"


Večeře v pomerančových hájích, koráby delfíny obklopené,


Pozůstatky Říma v Pole, příznivé větry až k Naxu


Ora vela, ora a remi, sino ad ora di vespero


Tu s plachtami napjatými, podél zkrouceného výběžku země


Kefallénie


A řečtí pěvci na Korfu; kolem Rhodu


Mlýnů větrných a k Pafu,


Pasáčci s mulami, prach, pouště, Jerusalem, bakšiš


A nekonečné průtahy s pasy;


Stříbrňák na Jordán, jdeš-li tam nebo ne,


Škola, kde madona jako mladé děvče


Učila se číst, a Pilátův dům pro veřejnost uzavřený;


Due soldi na horu Olivetskou (Saracénům)


Žádné slitování u stromu Jidášova;


"Tady Kristus vložil palec na skálu


A řekl: hic est medium mundi."


(Stalo se, jak pravím.


Ego, scriptor cantilenae.)


V zlém? v dobrém? ale stalo se.


Řecké dívenky na Korfu, a paní


Benátské dámy, všechny zpívaly večer


Benché niuno cantasse, ačkoli žádný zpívat neuměl,


Svědkem Luchino dal Campo.


A k tomu turecký kejklíř, vykoupali se,


Hned jak se dostali z Jerusalema


Nákladem: leopard z Kypru,


Sokoli a kyperští ptáčci,


Krahujci, chrti z Turecka


Aby se množili ve Ferraře s jemnými tlapkami ferrarskými,


Sovy, jestřábi, rybářské náčiní.


Byl sťat Aldovrandino (léta 1425, vent'uno Maggio)


Kterýž původcem byl toho zla, nato markýz


Pokynul, aby Ugovi setli hlavu. Kapitán:


"Signor... si.'." a markýz potom volal


"Fa me hora tagliar la testa a me


dapoi cosi.' presto hai decapitato il mio Ugo."


Rodendo la bachetta che havea in mani.


Celou noc proplakal a volal Uga, svého syna.


Vlídný, šíj býčí, spíš svodem nežli silou


Podmaňoval, ter pacis Italiae auctor;


Hoši táhli po řece lana


Tre cento bastardi (bombardi na jeho pohřbu vystřelilo)


Příštího roku praporec benátský


(V Benátkách zrušili palio)


A maršálská hůl od florentské Rady.


"Krásného zevnějšku, způsobů jemných"


Tehdy čtyřicetiletý;


"A kromě jiných zabili ženu soudce


Od soudního dvora, urozeného muže,


Paní jmenovala se Laudamia dellj Romei,


Na pra della justicia hlavu jí sťali;


A v Modeně urozené paní Agnesině


Ta svého muže otrávila,


Všem ženám, o nichž se ví, že byly cizoložné.


Aby jeho paní nebyla ztrestána sama."


Dál zápis nepokračuje.


A v roce 31 za ženu pojal Monnu Ricciardu.


CHARLES... scavoir faisans... et advenir... a haute


noblesse du Linage et Hostel... e faicts hautex


vaillance... affection... notre dict Cousin...


puissance, auctorite Royal... il et ses hors yssus... et


a leur loise avoir doresenavant


A TOUSIOURS EN LEURS ARMES ESCARTELURE


ioissent et usent.


Mil CCCC trente et ung, conseil


a' Chinon, le Roy, l'Esne de la Trimouill,


Vendoise, Jehan Rabateau.


A roku 32 přijel Marchese Saluzzo


Návštěvou za dcerou a zetěm,


Chtěl vidět Herkula, vnuka, piccolo e putino.


Roku 41 Polenta odjel do Benátek


Ač Niccolo' ho před tím zrazoval


Pozřelo ho to město.


E fu sepulto nudo, Niccolo',


Bez okázalosti, jak stanovil závětí.


Ter pacis Italiae.


"Chcete-li vědět, co se stalo s jeho sochou,


Vyučoval jsem střelbě v Bondenu,


Kněz poslal hocha ke kupci,


Hřebíky přinesl zabalené do papíru,


Do listu z deníku,


Zbytek mu dali v železářství"


(Tak praví Casini, libraio)


"Na první stránce toho kornoutu


Psáno bylo, jak v době Napoleonově


Z Modeny přišel náklad mosazného kování


Via Po, všechno po řece


Do Piacenzy na kanon, zvony, klepátka,


A sochy markýze Niccola a Borsa,


Ty, které stály vprostřed Piazzy na sloupech.


Komtur o tom vydal knihu,


Ale nepíše v ní, že vyprávěl jsem to já a poslal mu


Jméno toho kněze."


Po něm a jeho době


Přišli pojídači dortů, polev cukrových,


Takoví, co per diletto četli celý den


A noční strázně nechávali služebným;


Ferrara, paradiso dei sarti, "feste stomagose".


"Copak je možné, božský Apollóne,


Abych ti stáda ukradl?


Robě v mém věku, nemluvně pouhé,


Mimoto celou noc jsem ležel v kolíbce."


"Alberto postavil mě, Tura namaloval zeď,


Julia hraběnka prodala mě koželuhům."CANTO XXV


Kniha Velké rady


1255: zakazujeme


hrát kostky v radní síni


jakož i na malém nádvoří


pod pokutou 20 denárů, nařizujeme:


1266 žádný benátský kavalír nebude házet kostkou


nikde v paláci ani


v loubí Rialta pod pokutou deseti soldů


půjde-li o děti polovinou, kdo nezaplatí,


budiž do vody hozen. zapsáno


In libro pactorum


Na věčnou památku toho


lidem dnes žijícím jakož i budoucím pokolením et


quod publice innotescat


řečeného dne, dicto millesimo


za slovutného pána Giovanniho Soranza


z Boží vůle dóžete Benátského v Curii


dóžecího paláce,


pod portikem v sousedství domu, v němž přebývají


Castaldi a heroldi urozeného dóžete.


Tamtéž pod přístěnkem nebo v klecích


z trámů a fošen (trabeselis) roubených jako sklepení


lev samec a lvice simul commorantes


kterážto zvířata darována byla vznešenému dóžeti jako


od Jeho Jasnosti krále Federica Sicilského; [mlaďáta


řečený lev poznal tělesně a dle přírody lvici


výše jmenovanou a oplodnil ji po způsobu, jakým zvířata


vyskočí jedno na druhé, aby se poznala a oplodnila


podle několika očitých svědků


Lvice březí byla asi tak po tři měsíce


(dle podání těch, kdo viděli, jak obskákána byla)


a roku onoho millesimo a měsíce řečeného v neděli


12. září za slunce východu, v den


svatého Marka časně zrána, avšak za světla již zřetelného


lvice, jak je v přirozenosti zvířecí


vrhla per naturam tři lvíčata vivos et pilosos


živá a chlupatá, kteráž se hned po narození začala mít


a běhala okolo matky sem a tam [k světu


po výše řečené místnosti, jak viděl zmíněný dóže


všichni Benátští i ostatní lid, jenž byl


v Benátkách onoho dne, a všem se tak skýtala


náramná podívaná. Jedno z mláďat je samec


další dvě samice.


Já, Johannes Marchesini, písař Dóžete


Benátského, na vlastní oči viděl jsem, jak


přišla zvířata na svět, a z pověření


řečeného dóžete sepsal jsem toto


a zaknihoval.


I záznam Piláta Pontského byl datován "roku 33".


Dva sloupy (a. d. 1323) do kostela svatého Mikuláše


v paláci 12 lire gross.


Prokurátorům Svatého Marka za vstup


do paláce, za zlacení obrazů a lva nade dveřmi


...zaplaceno budiž...


Povolujeme:


urozené paní Sorantii Soranzové, že přijet smí


za noci o svátku Nanebevstoupení v loďce kryté


osvětlené ad ripam Palacij, jakmile uvidí


Kristovu krev, ať neprodleně vyjde nahoru do paláce,


povoleno má pobývat v Palacio VIII dní návštěvou


u dóžete svého otce, přičemž po tu dobu neopustí palác


ani po schodech paláce nesestoupí, a sejde-li po nich,


vrátí se stejným způsobem za noci v loďce


kryté. Což rada může odvolat, uzná-li za vhodné.


přijato pěti z rady.


1335. 3 liry 15 soldů za kámen na lví sochu.


1340. Rada, v níž zasedali urození pánové Marco Erizzo


Niccolo' Speranzo, Tommaso Grandenigo:


nová síň


postavena budiž nad radním sálem a přístěnkem noční [hlídky....


nad sloupy směrem ke kanálu, kde je promenáda...


...kvůli zápachu z hradních žalářů. 1344.


1409... jelikož se Nejjasnější Dóže jen stěží


v své ložnici může zpříma postavit...


vadit pars... libras duabus grossorum


kamenné schody, 1415, na zvelebení paláce


254 de parte


de non 23


4 non sincere


Jinak řečeno: vystavěli nad ním oblouky


zšeřelý palác visí v ranním šírání


v oparu, v mlze jak


bárka, s níž kdosi vplouvá zpoza hrází


pomalým veslem za východu luny,


pod plachtou je slyšet hlas.


Mlha se rozplynula.


Sulpicia


teď zelený výhonek, a dřevo


bílé pod novou korou


"tak jako sochař ve vzduchu spatří tvar


než k dlátu přiloží ruku,


jak vidí dovnitř a skrz


a ze čtyř stran


ne z jedné jako malíř


Neposkvrněná slonovina:


Pone metum Cerinthe."


V trávě tam leží hebké, vysoké


s flétnou po boku


Sulpicia, a fauni, silní jak větve,


kolem ní;


Přelévání travou


Zefyros ubírá se jí,


"deus nec laedit amantes"


Hic mihi dies sanctus;


Z kamenných prohlubní těžké hlasy,


Zvuk těžký:


"Sero, sero...


Nic nestvořili jsme, neuvedli v řád,


Dům ani sochu,


Nač mysleli jsme, dlouze rozmýšleli;


Co víme, není zlovolné,


Vážené však dlouze.


A řešetem jsme vodu nabírali."


Z hřebene rákosí znějí tóny, chór


Pohybuje se, mladí faunové: Pone metum,


Metum, nec deus laedit.


A potom jakoby za postavou stín,


Vznešené formy, bez života, zlé žleby, údolí


mrtvá slova jen pouhý tvar,


je slyšet křik: Civis Romanus.


Průzračný vzduch, tmavý, temný,


Mrtvé pojmy, nic pevného, krvavý obřad,


Marnost ferrarská;


Průzračnější než stíny, cestou na vrchol stoupající


V puklině skály náhle: Faethúsa


Tak přišla mezi ně,


Víno v hrdle zesláblém kouřem,


Ohnivý záblesk v dýmu hory,


I na lukách Flegethónu


Do toho flétna: pone metum.


Mizeli, střeva plandala jim vyhřezlá,


A pomysleli si: hle, nesmrtelní,


Postava, tvary a obnovování, bohové vzduchem nesení,


Tvary zahlédnuté, pak čirost,


Zářivé prázdno, bez obrazu, Uta-napištim,


Vrhá své bohy zpátky do noŕj.


"tak jako sochař ve vzduchu spatří tvar...


jak pod vodou je vidět sklo,


Král Otreus, můj otec..."


spatřil, jak vlny nabývají křišťálový tvar,


tóny jak fasety vzduchu,


mysl tam před nimi sunula se,


takže ony se pohybovat nemusely.


...stěna k náměstí obrácená, nejobtížnější z celé komnaty


a nikdo se jí nechtěl zhostit,


aby ji namaloval tak lacino anebo ještě laciněji...


(podepsán) Tician, 31. května 1513


Dohodnuto, že tím skončí


Ticianova malba, čtvrtý rám u dveří


na pravé straně velké radní síně, který maestro


Tyciano da Cadore malovat započal, jelikož obraz je


nedokončen, řečenou síň vyzdobit nelze


na straně, kde každému ji vidět. Pročež


navrhujeme, aby z moci této Rady výše zmíněný


maestro Tyciano byl nucen dokončit řečená plátna,


a neučiní-li tak, aby ztratil nárok na svou


Sansaria na Fontico dei Thodeschi a nadto


byl povinován vrátit veškeré zálohy vyplacené za účelem


zmíněných obrazů. 11. srpna 1522


Ser Leonardus Emo, Sapiens Consilij:


Ser Philip Capello Sapiens Terrae Firmae:


Posledního dne měsíce května roku 1513 byl přiznán


Ticianovi da Cadore, malíři, nárok na sansarii


na Fontego de i Todeschi, první, která bude volná.


Dne 5. prosince roku 1516 bylo výnosem dáno, že


bez dalšího čekání na uprázdněné místo


převezme to, které zatím držel malíř Zuan Bellin,


pod podmínkou, že namaluje obraz pozemní bitvy


v Síni naší Velké rady na straně obrácené k piazze


nad Canalem Grande, kterýžto Tician poté, kdy


zemřel Zuan Bellin, nabyl řečené Sansarie a zhruba


dvacet let ji využíval a plynul mu z ní zisk,


jmenovitě dobrých 100 dukátů ročně, nepočítaje v to


18 až 20 dukátů roční daně, jež mu odpuštěna byla;


jelikož nezačal dosud pracovat, nemůže


požívat řečených zisků, PROČEŽ


budiž nařízeno, aby zmíněný


Tician da Cadore, pictor, z rozhodnutí této rady


povinen byl a donucen vrátit naší moci veškeré


částky, jež skrze sansarii obdržel po dobu, kdy


nepracoval na malbě ve jmenované


síni, jak rozumné se jeví.


Pro... 102, proti... 38, 37 se zdrželo


zapsáno v knize Rady


terra 1537, carta 136


CANTO XXVI


A


Chodil jsem tam jako mladý jinoch


ležel pod krokodýlem


U sloupu, k východu hleděl jsem v pátek


A pravil: zítra si lehnu směrem k jihu,


Pozítří k jihozápadu.


Za noci zpívali v gondolách


V bárkách s lucernami;


Přídě zdvihaly stříbro na stříbře


v záblescích do tmy. "Relaxetur!"


11. prosince 1461: propuštěn budiž Pasti


s caveat


"caveat ire ad Turchum, ať dál se drží


od Cařihradu


leží-li mu na srdci vlády naší vůle.


Knihu si v držení ponechá rada"


(knihou míněno Valturiovo "De Re Militari").


Nicolu Sagundinovi, příštího roku, 12. října


"Všemožně se... omnem... jak říkají... volve lapidem...


Vynasnaž, ať Pio


Nechá Malatesty na pokoji.


(Zůstáváme) oddaní služebníci církve


(na dvou listech)...


Za všemi kardinály zajdi, za synovcem...


A v každém pádě vyřiď celou věc.


Naše galéry byly přísně nestranné


Poslali jsme je, aby se do bojů nevměšovaly.


Jdi za Borsem do Ferrrary."


Bernardu Giustinianimu:


"Sagundino se vrací zpět a zprávy přinese


Dva nebo tři dny poté, co obdržíte list."


Senato Secreto, 28. října,


Přijel Messer Hannibale da Cesena:


"Mohli by pod praporem svatého Marka


Spojit naše vojska s Fortebraccim?"


"Nemohli... ale v tichosti, secretissime


Dva tisíce... Sic: dostane od nás


Dva tisíce dukátů; aby sám najal muže


Z naší armády."


.. .8 sudů vína Jindřichu d'Inghilterra...


Cín, serž, jantar vozíme do Levanty


Na Korfu a dál...


Přišel tam dóže Selvo, který první


San Marco nechal vyzdobit mosaikami


A jeho žena jídla dotýkala se jen vidličkou,


Sed aureis furculis,


malými zlatými vidličkami


A zavedla sem nectnost přepychu;


Dóžete Lorenza Tiepola pozdravují


Holiči, kterým se perlí hlavy,


Kožešníci, mistři hrubé kůže,


Kožkaři na jemnou práci,


Mistři v jehnětině


Stříbrné poháry, demižony slámou opletené


Kováři s korouhví


et leurs fioles chargies de vin,


Mistři soukeníci,


Skláři v šarlatu


Přinášejí předměty ze skla;


25. dubna utkali se při turnaji,


Urozený pán Niccolo' d'Este,


Ugaccione da Contrari,


Urozený pán Francesco Gonzaga, a jako první


Cech zlatníků a klenotníků


V šarlatových pellande,


přes koně cendato -


Tři dukáty stálo najmout koně


Každého z těch tři sta padesáti na náměstí,


Vítěze čekal náhrdelník s drahokamy


Vyjeli na koních in piazza


V poslední kolbě po čtrnácti z obou stran,


Cenu dostal negr z Mantovy, byl tady


S velkomožným panem z Gonzagů.


Přijeli toho roku ('38)


Druhého dne měsíce ledna. Markýz z Ferrary


aby uvítal řeckého císaře


A odvezl ho k sobě lodí po kanále,


S císařem arcibiskupové:


Arcibiskup z Dolní Morey,


Arcibiskup sardský


Biskup z Lakedaimónu a z Mytiléné,


Z Rhodu, z Methoni,


Arcibiskupové z Athén, Korintu a Trapezu,


Vrchní sekretář a stonolifex.


Přijel Cosimo de' Medici, "v Benátkách jako mezi svými"


(Čtyři dny po nich)


Dvacátého pátého Sigismundo z Rimini


Ve státních záležitostech,


Potom se vrátil do tábora.


V únoru všichni odjeli


Do Ferrary, aby rozhodli o Duchu svatém


Co a jak vzešlo z čeho v svaté Trojici. -


Gemistos a stonolifex,


Za břicho byste se popadali,


Ty jejich vousy a co měli řekové na hlavách.


Cechovní duch byl na ústupu.


Te fili Dux, tuosque successores


Aureo annulo, s mořem ho sezdávali,


když porazil císaře Manuela


roku tisíc sto sedmdesát šest.


Léta Páně 1175 první most z Rialta.


"Své listiny smíte pečetit olovem, Signor Ziani."


Cech klenotníků nosil kožešiny lemované šarlatem


A do hedvábu strojil koně,


Hedvábné cendato,


Šály z něho nosí dodnes;


Za války proti Uhrám


Carlo Malatesta, strýc, třikrát raněn,


Di balista, mečem a šípem;


Tři legáti vyslaní k našemu veliteli Pandolfovi


S hedvábím a stříbrem,


Samet nesli, víno, cukrovinky, aby jej přiměli -


Per animarlo - k dalšímu boji.


"Všechny (mladé ženy) od Svatého Samuela,


ať se odeberou do Rialta


Na hlavu ať si vážou žlutý šátek, jaký nosí


Jejich matrony (ruffiane)."


"Vyslancem, pro svou moudrost převelikou jakož i bohatství,


Ten, který zde ve vyhnanství dlel, Cosimo


Pater."


"Urozenému panu Lodovicu Gonzagovi budiž dána Casa [Giustinian."


"Biskupové z Lampsaku a Kypru


Na padesát dalších biskupů,


kteří zastupují církev východní."


Osmého března, "Sigismundo odjel z Mantovy


Rozladěn..."


Mrtvi jsou, něco obrazů po nich zbylo.


"Albizzi vybral Medicejskou banku."


"Benátští mohou se usadit, svobodně po souši přijít, odejít


S rodinami a volně se plavit po moři


na galérách,


Lodích, bárkách s nákladem.


2% z toho, co se prodá. Jinak žádné další poplatky.


Roku 6962 od počátku světa


18. dne měsíce dubna v Cařihradu."


Vítr v zálivu, jižní vítr, který láme růže.


Illme ac exme (eccellentissimo) princeps et dne


Pane a zvláště pane můj Sforzo:


V odpovědi na list od Vás obdržený


ve věci koní, je jich tu několik na prodej.


Prve jsem je všechny neviděl.


Nyní mohu povědět že ano, a podle mě


Jedenáct dobrých koní a zhruba stejně tolik


Tažných, co v případě nutnosti posloužit mohou,


Je tu k mání za rozumnou cenu.


Pravdu povědíc je tu X nebo XI velkých koní


od 80 do 110 dukátů.


To mi však přijde mnoho


Ve srovnání s těmi za 80 dukátů a méně


Myslím, že když Vaše Milost pošle circa


1000 dukátů až tisíc a 500, použity budou


Tak aby Vaše Milost spokojena byla.


Prosím pána, aby mi v brzku odpovědět ráčil


Jelikož i já doufám odsud brzy odejet,


A chcete-li, abych koně pro Vás koupil,


Pošlete hotovost po panu Pitrovi podkováři


S tím, aby mne zpravil ústně či dopisem


Co mám pro Vaši Milost obstarat.


Také od 80 dukátů výš je zde pár dobrých kusů.


Víc nemám Vaší Milosti co povědět


Kromě pozdravení.


Dáno v Bologni, 14. dne měsíce srpna 1453


Služebník Vaší Nejjasnější Milosti


PISANELLUS


1462, 12. prosince: "Vittore Capello


Mimo jiné přivezl z ostrova Liesina


Hlavu svatého Jiří Mučedníka.


Lebka potažena stříbrem, poté


Uložena v kostele San Giorgio Maggiore."


Kardinálu Gonzagovi z Mantovy, ultimo febbraio 1548


26. dne měsíce února byl v tomto městě zabit


Lorenzo de Medicis. Vaše Nejjasnější Milost pochopí


z přiložené zprávy, jak se podle všeho celá věc


seběhla. Říká se, že ti, kteří ho zabili, uprchli


po vodě šestiveslicí. Nikdo však neví,


kterým směrem; vzhledem k tomu, že je možné


postavit hlídky na některá místa a cesty, bylo by


záhodno, aby Vaše Nejjasnější Milost obratem napsala


zdejšímu svému vyslanci a mezi jiným ho zpravila,


že ti dva, kteří zabili Lorenzina, utíkali


přes Mantovu, nikdo však neví, kterým směrem.


Uvede-li se ta věc díky Vaší Milosti


ve známost, mohlo by jim to napomoci k útěku.


Ačkoli se domnívám, že už jsou ve Florencii,


v každém pádě takové opatření nemůže být na škodu. Proto


Vaše Milost dobře udělá, napíše-li to hned, a možná


měla by stejnou zprávu poslat i jiným.


Nechť Pán Vaši Nejjasnější a Ctihodnou osobu chrání


a Váš stát k Vaší libosti rozšiřuje.


Benátky, posl. dne měsíce února 1548


Líbám Vaší Nejjasnější Milosti ruku


Don In. Hnr. de Mendoza


Markýzi z Mantovy, Francescu Gonzagovi


Nejjasnější Pane, v posledních několika dnech


Přivedli ke mně jistí lidé neznámého muže,


Zajímal se o můj Jerusalem, a jakmile ho spatřil,


naléhal, abych mu obraz prodal, jak tvrdil,


nic tak útěšného a libého jakživ neviděl


Nakonec jsme se dohodli, Jerusalem si odnesl,


aniž zaplatil, a už se neukázal.


Šel jsem v té věci za lidmi, kteří ho přivedli,


jeden je páter s bradkou, nosí


šedivý berettino, často jsem ho vídal s vámi


v síni Velké rady, přeptal jsem se ho, kdo byl


ten muž a jak se jmenuje, a byl to Messer Lorenzo,


malíř Vaší Milosti, z čehož jsem snadno


usoudil, oč mu šlo, a z tohoto pádu


píšu Vám, abych Vám ve známost dal své jméno a námět


té práce. V prvním místě, slovutný pane, jsem


malířem Signorie, která mne pověřila, abych vymaloval


velkou síň, kam Vaše Milost vystupovat ráčí


na lešení, aby zhlédla naše dílo, dějiny Ancony,


a já se jmenuji Victor Carpatio.


Pokud se Jerusalema týče, troufám si říci, že není žádný


obraz v naší době tak povedený a veskrze dokonalý, stejně


jako veliký. 25 stop dlouhý, 5 1/2 stopy široký a vím, že


Gioanni Giambeti o něm často Vaší Milosti vyprávěl; vím


dozajista, že váš malíř odnesl s sebou


část, ne celý obraz. Mohu vám poslat


malý náčrt akvarelem na svitku, nebo jej předložím


znalcům k posouzení a cenu ponechám na Vaší


Milosti.


srpna 1511, Venetijs.


Opis tohoto listu poslal jsem


jinou cestou, abych měl jistotu, že jedno či druhé obdržíte.


Ponížený služebník Vaší Jasnosti


Victor Carpatio


pictore.


Nejvyššímu čuněti, arcibiskupovi ze Salzburgu:


Neutuchající hnus a zkázu.


Ježto je vaše přepjatá trudovitost příliš skrblivá


Aby mi dala slušný příjem


Ježto mne ujistila, že zde nemám již v co doufat


A měl bych si raději hledat štěstí jinde;


A ježto od té doby jste pak


Třikrát zabránil mému otci i mně samotnému v odjezdu


Žádám vás po čtvrté


Abyste se mnou slušněji zacházel a tentokrát


Dovolil mi odjet.


Wolfgang Amadeus, srpen 1777


(inter lineas)


"Jaká sonáta, taková je malá slečna Cannabichová."


CANTO XXVII


Formando di disi.'o nuova persona


Jeden muž zemřel, další uvržen do záhuby


Et quant au troisie'me


Il est tombé dans le


De sa femme, on ne le reverra


Pas, sumne fugol othbaer:


"Zjištěno, že barvy bylo


Na tři čtvrti palce, tudíž dovozeno,


S tím, jak dostali se skrz, stáří


Křižníku." "Už to není


Zatracená Porta-husa, nýbrž


Nejstarší spojenec Anglie." "Za klidu zbraní


V bezpečném pásmu ať se muži nakrmí a vyspí,


Důstojníci však..."


Do tváře deset milionů mikrobů,


"Takové je risiko a dojde k němu


Při výzkumech tuberkulosy asi tak dvakrát do roka, [doktore Sprahlingere..."


"J'ai obtenu," pravil Monsieur Curie nebo jiný vědec


"Spáleninu, kterou jsem šest měsíců hojil."


A pokračoval ve svých pokusech.


Anglie odtamtud v černočerné tmě,


Rusko odtamtud v černočerné tmě.


Poslední trosky civilisace...


Zvolili Knížetem des Penseurs,


A že tam knížat bylo požehnaně,


Jistého Brisseta, Monsieur Brisseta, který


Hlásal, že člověk vzešel z žab;


Praštěného domovníka málem


Dostali do Sněmovny, na protest


Proti zemětřesení v Messině.


Zpívali o něm v Bucintoru toho roku,


1908, 1909, 1910, a stará pradlena


O valchu tloukla prádlo někdy v roce


1920, nakřáplým hlasem


Zpívala "Stretti!" to bylo naposledy


Do roku '27, tenkrát v hotelu Angioli, v Miláně


S výrazem Kláry d'Ellebeuse,


S očima jezerníma, liščíma,


S výrazem "Benette joue la Valse des Elfes"


V salotto cesťáckého pensionu,


Dvě mladé dámy s tím svým air de province:


"Ne, jsme chorvatské obchodnice, commercianti,


Ničím nejsme zajímavé."


"Neprodáváme, jen kupujeme."


A jeden vydavatel hudebnin,


Chlapík, co se vrátil z Bolívie s indiánskou hlavou,


Scvrklou, vykostěnou, napuštěnou olejem, řekl:


"Ano, rozjel jsem se tam. Jenže obchody mi nešly,


Dlouho po tom, co jsme roztavili matrice,


Přišla objednávka z Peru, 200 výtisků,


Nebo to možná bylo z Chile."


Vezl tam partituru Floradory,


Přivezl rudohlavou mumii.


S výrazem Kláry d'Ellebeuse zpívala "Stretti".


Sed et universus quoque ecclesiae populus,


Přispěchali všichni, postavili dóm


Rukou nedílnou, nikdo jim nepřikázal.


A dokonalý rozměr nabyl tvar:


"Glielmo ciptadin" praví kámen, "per so amore


A Nicolao sochy vytesal."


Ať je význam toho jakýkoli.


Psali roky a léta,


Tříbili hlediska,


Anebo povstávali, jak se propadaly vrcholy;


Brumaire, Fructidor, Petrohrad.


Tovarišč ležel ve větru,


Nad větrem slunce rozprostřené,


Ze vzduchu vyvstalé tři postavy


Vznášely se kolem něj,


až řekl:


Je to velmi staré soukolí


a slyšeli jsme o něm jistě.


Vlny jako hvozd


Kde vítr v listech tíže pozbývá,


Neutichá však,


a zvuk tu stíhá zvuk.


Charitky, z Venuše zrozené a vína.


Kámen na kameni vytesaný.


V spánku však, snu bdělém,


Vzduch plátky obsypán;


haluz, kde vítr jen se mihl;


Větve se klátí bez kořene,


z Hélia;


Nad tovariščem Charitky se sklánějí,


Takhle má konat tovarišč,


Na zemi ležet,


Povstat, vyvrátit sídlo tyranů,


A potom ležet na zemi


Kde Charitky se na ním sklánějí.


Takhle má konat tovarišč,


Vyvrátit sídlo tyranů,


Povstat a mluvit hloupě, pošetile,


Kráčet a ležet na zemi,


Kde Charitky se nad ním sklánějí.


Proklínat má a žehnat nahodile,


Takhle má konat tovarišč,


A říkat:


"Mne zasel Kadmos do země,


S třicátým podzimem


Vrátím se v půdu, jež mne zplodila.


Posledních pět ať hradby postaví;


Já nestavím a nežnu.


I připlul Kadmos v zlatých lodích,


Moudře bojoval,


Kadmos zlatých přídí. Nic nestavím


A sklízím


Nicotu; s třicátým podzimem


Spím, nespím, tleju


A hradby nestavím.


Kde byly hradby Eblesovy,


Tam v kraji Ventadorn, létají včely,


V nádvoří k libosti jejich divoká tráva


Tu s sebou odnášejí do pukliny


Kde uvolněný kámen viklá se na kameni.


Já nikdy s Kadmem neplul


a nikdy nepozvedl kámen na kámen."


"Upečeno, snědeno, tovarišči!


Upečeno, snědeno, tovarišči, chlapče,


Takhle je to s tebou. A zase znovu,


Povstaň, hr na ně. A nikdy nepoložil kámen na kámen."


"Vzduch v listu vyrazil."


"Zde visel akant v květu,


A poznáš, kde je nahoře a dole?"


CANTO XXVIII


Bůh Věčný Otec (Boja d'un Dio!)


Když stvořil, nač


Pomyslel, pocítil, že


Něčeho se nedostává, domýšlel


Dál a došlo mu,


Schází Romagnolo,


Dupl do bahna a z bláta


Romagnolo povstal:


"Hej, chlape bídná! Tak jsem tu."


Aso iqua me. All'Esimio Dottor Aldo Walluschnig


Jenž mocí svého intelektu


Uměním a snahou nezdolnou


Velmi nebezpečnou operací, klasickým


Řezem císařským v Senni di San Giorgio


Vyrval ze spárů smrti Mazottiovou Virginii


A jejího syna při tom zachránil.


Nechť uznání k jeho chvále dostane se mu


Jakož i vděku rodiny.


San Giorgio, 23. května L. P. 1925.


Item: Jsou takoví, co v moři plavou


V přístavech, řekách nazí


A mají luky, šípy,


Žádostiví přiblížit se k lodi; když ji neshledají


Dobře hlídanou a střeženou, přepadnou ji


Lačni lidských těl, která odvlečou k snědku,


Když se jim postavíte


Potopí se a prchnou.


Monsieur Lourpet seděl v jídelně pensionu na podlaze


Nebo to možná bylo v alkovně


Kolem něj hromada pastelek,


Rozházené špačky, zlámané tužky pastelů


V bledých neurčitých barvách.


Obdivoval Mudrce z Concordu


"Příliš rozbíhavý, aby se mohl rozhodnout."


Padesátiletého Lourpeta jeho nerozhodnost


Znejistěle vedla do pokoje


Jako by


nechtěl dovnitř ani ven


Jako by


nechtěl vlevo ani vpravo


A jeho malování odráželo tento zvyk.


Paní Krefflová, ta rozhodnutá byla,


Možná pod tlakem okolností,


Mluvila o nádherném bytě


V Paříži a odjela bez placení


Napsala ještě ze Sevilly


Zapomněla tady šál, a Sen~ora ho za ní


Poslala, stálo ji to dalších 300 peset


(Ani ty Krefflová nezaplatila) což mohlo


Vysvětlit proč její dcera byla tolik znavená;


Nejdražší divadelní kritik


Přijel z Manhattanu


Poslali ho (hbitě) na byt do bordelu


Spoléhal na "své lidi",


Ti zas věřili holandskému zpravodaji,


Když je tam začaly žrát blechy


(Kritika s rodinou)


Vypověděli měsíční smlouvu s holanďanem,


A dámy ze Západní Virginie


Uchovaly si rodné aroma.


V nádražní restauraci v Chiassu


Seděla, jako by čekala na vlak do Topeky


když se toho roku stávkovalo -


Dostali jsme se do Chiassa


Posledním vlakem úzké dráhy,


Od Coma dál jsme jeli tramvají


Nechali jsme tam dámu, která milovala býčí zápasy


S jejími osmi kufry a polapeným hidalgem,


A byl tam holanďan, co chtěl


Nasednout na loď v Terstu,


Ano, chtěl odplout lodí;


Nemohl by se vrátit přes Vídeň? Nemohl.


Že nepojedou vlaky, to ho nezastaví.


Nechali jsme ho v Chiassu


S letitou dámou z Kansasu,


Starý dobrý Kansas, dcera si vzala Švýcara


V Chiassu teď vedl bufet.


Otřáslo to s ní? Neotřáslo.


Seděla v čekárně, starý dobrý Kansas,


Prkenná jako indián na štítu trafiky v Bowery,


Mohli jsme ho tam vídat koncem století,


První hrouda krvácejícího Kansasu


Kolébky téhle staré dobré prkennosti;


Zavítáš-li do Chiassa, najdeš tu ženu neochvějnou


Jako by čekala na vlak do Topeky


V nádražním bufetu u zdi


Když vejdeš, na lavici vpravo.


Clara Leonora vždycky přisupěla,


Bylo ji slyšet na schodech,


Zavalitá, hřmotná, brýličky ocelové, křivé,


Brebentila, zubů plný obličej


A starý Rennert ztěžka vzdychl,


Vzhlédl přes okraje svých čoček a Clara


Po chvíli přišla s větrníkem, souvisel nějak


S Grillparzerem nebo -pratzerem


Určitě to byl Grill-, il Gran Maestro


Velký Liszt k nim jednou přišel domů


Posadil si ji na koleno, to zdravé, a ona


Soudila, že sonet je sonet


A že se nesmí zničit,


Navštěvovala různé obory,


V naději, že něco dostuduje


A skončila u baptistů ve výchovném ústavu


Někde u Rio Grande.


Od svých žen teď chtěli víc,


Chtěli své ženy na úrovni


A poslali pro učitele (na Cejlonu)


Tak Loica odjela a umřela tam


Když strávila svůj čas v postibsenovském hnutí.


Jednou ve Smithově pokoji


Možná to byl v roce 1908 pokoj toho medica


Plivali do krbu


Starý Byers, Feigenbaum a Pepa Bromley,


Pepa doplivl z 8 metrů


Pokaždé to cinklo do kovu


(Jak by řekl starý Comley: Chlapci!...


Nikdy nežvýkejte tabák! Chrrrrch tfuj!


Nikdy nežvýkejte tabák!)


"Misionáři," povídal Pepa, "byl jsem tenkrát v Jafě,


Oblíkal se jako oni, měl jsem rád jejich kavárny,


Dřepěli jsme tam všichni na zemi.


Vystrčil hlavu do dveří: 'Je tu nějakej,'


Povídá, 'Zparchan


Tělej


Chlap


Co umí ANGLICKY?'


Chvíli nikdo ani nehlesl


Zeptám se ho: 'Kerej ty seš?'


'Já sem tu misionář'


Povídá, 'vyšoupli mě ze škuneru v Šanghaji.


Tři měsíce jsem na něm dřel a k životu to není.'


Protloukal se, jak uměl.


Tu vypůjčenou dvacku jsem už neviděl."


Morální tajná služba, velký plán, podle Tribune


v omezeném počtu třicet tisíc,


zařazeni budou jen ti nejlepší,


propaganda v řadách veteránů,


aby je udrželi na uzdě, až přijdou do styku


se svobodou jednotlivce... s francouzskými úřady...


v to počítaje pařížskou policii...


Aby se upevnilo francouzsko-americké přátelství.


OBVINĚN ZE ŠÍŘENÍ NARKOTIK: Frank Robert Čerokí


bydliště udal Oklahoma City... Vyhoštěn 24. července.


"Je suis...


(Přes holé fošny jídelny v Pyrenejích)


...plus fort que...


...le Boud-hah!"


(Nikdo nic)


"Je suis...


...plus fort que le...


...Christ!"


(Nikdo nic)


"J'aurais...


aboli...


le poids!"


(Ticho, poněkud nepřesvědčivé.)


V jeho rozlehlém domě suť,


Jak vyvržené zbytky někdejší slávy,


Přístav na Martiniku, nakreslil dopodrobna každý dům.


U poloviny domů zelené okenice,


Polovinu z nich ještě nenatřeli.


"...sont


l'in...fan...terie KOH-


lon-


i-ale"


voce tinnula


"Ce sont les vieux Marsouins!"


Složil, feitz Marcabrú, slova i hudbu,


Vytáhl uniformu na Den příměří


Ta lež o tibetském chrámu


(je to mimochodem pravda,


vynesou tě tam na ramenou) ovšem


Poškodila jeho praxi lékaře.


"Ústup?" řekl doktor Wymans, "Byla to nádhera...


Gallipoli...


Tajně. Turci nevěděli nic,


Uf! Pomohlo mi to dostat na palubu raněné."


Ten člověk potil krev, aby postavil železnici,


A co z toho měl?


Jednou se vydal do hampejsu


Když mu všichni ze vsi povolili


a zaručili právo průjezdu,


Jen pornoboskos nechtěl ani slyšet


A vzkazoval, že hlídky postřílí.


Na starého fotra v čtyřkoláku nevystřelil


A dal mu právo průjezdné.


Mysleli, že ho přitlačili ke zdi,


Nikdo mu neprodá koleje;


Tak přijel na sever, na sever newyorského státu


A nějaké tam našel na zemi,


Nechal je vyzvednout a poslat lodí


A položil je tady přes ten les.


Hlavní je vymyslet to jednoduše


Jak na to přišel tatík Stadtvolk;


Zavěsil střešní okap na háky,


Svorník a půlkruh, nechal si je patentovat a začal vyrábět;


Na dobrý milion si přišel, jedinou knihu neměl doma;


Za dvacet let si koupil koně, viděl jsem ho jednou


V sobotu odpoledne,


Zbourali starý plot,


A tatík vyklepával hřeby


(Aby je uškudlil). Prý kouřil dobré doutníky,


Když umřel kníže Oltrepassimo, saccone,


Co chodí za rakví,


Ležel na zemi v kapli


Na velkém vyšívaném brokátu


Kolem něj stěny z masivního zlata


A on měl díru v ponožce


Toho dne otevřeli pro všechny,


Děti sem vbíhaly z ulice


Kočka tu seděla, olizovala se


A vykročila si po knížeti,


Nahoře Diskobolos, hlavní bránu


Neotevřeli od roku '70


Kdy se papež zavřel do Vatikánu


Na stole měli váhu


Vážili na ní jídlo v postní dny;


Ležel tam s kapucí shrnutou


A dírou v ponožce.


"Hele!" řekl druhý baronet, "koukej...


To je bichle" baronet při pohledu


Na Bayla ve foliu, 4 sv., v kůži zlacené, "A...


Co... Co s tím... vy to chcete...


...číst?"


Sic loquitur eques.


Aby to nezmizelo jako zprávy z novin


Vyhozené v koši na papír,


Ani miláček veřejnosti


Ani zazobaný Levine


Nepronikli tmou,


Nad sebou viděli jen temnou klenbu,


Ledovou tíhu na trupu letadla


V bouři, křídla černou mlhou obestřená,


Pod nimi propast noci


A za svítání spadli do moře


Noční tmou neviděli nebe ani oceán


Loď našli... proč?... jak?... na Azorech.


Ona, královna krásy, Miss Arkansasu nebo Texasu


On (samozřejmě) téměř bezejmenný


Žádná cedule proti kouření a pití


Ani se zákony Peorie;


Nebo jednooký Hinchcliffe s Elsie


Černookou mrchou, co si vzala drahouška Dennise


A frnkla, jen se po ní slehla zem


Tatík byl taky pěknej parchant


Jakmile dosáhla zneplatnění.CANTO XXIX


Perleť, široširá klenba propastná,


Mlha plná slunce nad jezerem,


Pernella konkubína


Zelený rukáv k zápěstí zlatě měňavý


V touze, aby její syn byl dědicem


Čekajíc, že dědic ainé padne v boji


Tak chrabrý, otrávila jeho bratra puiné


Vinu za to svedla na Sienu


V čemž jí pomáhalo páže


Pitigliano uvrhla do nové války


A tehdy v lítosti se páže doznalo


Niccolovi (ainému) z Pitigliana


Který onu skálu proti otci dobyl zpět


"stále ještě zfanfrnělému do Pernelly souložnice".


Písek té noci jak tulení hřbet


Lesklý pod lucernami.


Z Via Sacra


(prchajíc před kdovíjakým houfem Tritónů)


Vzhůru na volné povětří


Tam přes val hipodromu:


Liberans et vinculo ab omni liberatos


Jakož i ty, jimž stiskem čtvera rukou byla na rozcestích


Z moci krále nebo velekněze


dána volnost


Vyjma těch, kteří byli v Castra San Zeno...


Cunizza pro lásku Boží, pro věčnou spásu duše otcovy


Peklu ať propadnou zrádci v Zenu.


Alberico narodil se pátý


Šestá urozená paní Cunizza.


V domě pánů Cavalcanti


anno 1265:


Propuštěni budiž na svobodu s plnou manumisí


Všichni nevolníci mého otce Ezzelina da Romano


Vyjma těch, kdo byli s Albericem na hradě San Zeno


A tyhle pusťte taky


Ať je třeba vezme čert!


Šestá urozená paní Cunizza


Prvně dána Rizardu de Sancto Bonifacio


Sordel odvedl ji manželovi


A v Tarvisu s ní líhal


Dokud ho z Tarvisa nevyhnali


Ona pak odešla s vojákem Boniem


nimium amorata in eum


A táhla s ním od místa k místu


"Teď přemožena této hvězdy jasem"


Užívala si náramně


A strašně utrácela.


Řečeného Bonia zabili jednou o neděli


ona pak měla velmože z Braganzy


a později dům ve Veroně.


Z lešení vzhlédl k nebesům


Juventus a pravil: "Nesmrtelný..."


Řekl: "Je tomu deset tisíc let..."


Anebo: "Stoupáš-li na hrot kuželu,


Vytváříš protikužel."


Tolik bujarý Juventus v měsíci září,


V chladném vzduchu, pod širým nebem,


Před sídlem ředitele pohřbů


Jehož dcery svým chováním vzbudily nelibost.


Ten starý muž se však nevyznal v svých citech


A zapomněl, proč na ně láteří.


Řekl jen: "Co vím, jsem věděl vždycky,


Jak to, že vědění se vytrácí?"


Po trávníku dávnějšího předka


Procházel se bezradně:


"Hmota je ze všeho nejlehčí,


Plevy stočené v koudel rozmetané víří v éteru,


Zajisté drceny svou tíhou,


Světlo také vystupuje z oka;


V glóbu nade mnou


O průměru dvacet, o průměru třicet stop


Skelný, oslepivý povrch -


Míhají se odrazy


Je vidět, jak se pohybují točí


Tu hlavou dolů, tu zas nahoru."


Šel směrem k diletantu mineralogovi


Ten potom doznal úpadku;


Šel, minul dům obecního vtipálka


Jo Tysona, ten vlastnil fotoaparát, jeho dcera měla křivé


A vzala si pak syna radního. [nohy


O-hon dit que-ke fois au vi'-a-ge...


Minul dům tří duchovních na odpočinku


Byli příliš zjemnělí, aby zůstali u svého povolání.


Tesknota vyvolává tesknotu


kolem ibiškového medu


(Mluvme o osmóze mezi lidmi)


Kvílení fonografu se jim zarývalo do kostí


(Mluvme...


Kvílení pornografu...)


Cikády bez oddechu.


S marnou prázdnotou vracejí se panny do svých domovů


S marným podrážděním


Odebral se eféb ve svůj příbytek,


Džesbend bušil a bušil,


Padesátiletý gentleman přemítal


Možná je to tak dobře.


Ať všechno zůstane, jak je.


Mytologický zevnějšek spočívá na mechu v lese


A vyptává se ho na Darwina.


S planoucím ohněm fantasie


odpovídá jí "Deh! nuvoletta..."


Aby litovala jeho odchodu.


Chaluhy zmítané v zátoce:


Ona hledá průvodce a rádce,


On se vydal cestou kariéry


K poctám v šlépějích svých předků;


je větší neporozumění?


Není většího neporozumění


Než mezi dvěma mladými bytostmi.


Mladost hledá pochopení,


Zralý věk ukájí žádosti.


Mořské chaluhy tu schnou a tu se smáčejí,


zmítaná mysl, chaluhy, pomalé mládí, zmítané,


Vržené na skálu, bělené a znovu máčené;


Wein, Weib, TAN AOIDAN


Hlavní z nich, to druhé, žena


Je živel, žena


Je chaos


Chobotnice


Biologický proces


a my usilovně naplňujeme...


TAN AOIDAN, svou touhu, zmítáni...


Ailas e que'm fau miey huelh


Quan noi vezon so qu'ieu vuelh.


Náš morušový list, žena, TAN AOIDAN,


"Nel ventre tuo, o nella mente mia,


Ano, milostivá, chcete-li to vzít


Za správný konec."


"Faziamo tutte le due..."


"Ne, ne v zimní zahradě," míní dáma,


V zimní zahradě je tuze chladno. Des valeurs,


Nom de Dieu, et


encore des valeurs.


Ona je podmořská, je chobotnice, ona je


Biologický proces,


A tak se Arnaut obrátil,


Nad ním vlnovky vryté do kamene


Vrcholek špičaté vížky v rovině s roubením studny


Nahoře věž z tesaných kvádrů, a pravil:


"Bojím se života posmrtného."


po chvíli mlčení:


"Teď jsem jím konečně otřásl."


A jiného dne anebo večera k západu slunce u arény


(les gradins)


Kraječka na zápěstí


Ani ta krajka nebyla moc čistá...


Já: "Zaráží mne však,


Zaráží mne, chci říct, že nerozumím;


Jakou láskou planou k smrti."


Vezměme v úvahu osmózu mezi lidmi


nondum orto iubare;


Věž, slonovina, jasné nebe


Slonovina ustrnulá v slunci


A bledý jas oblohy


Foibos se štíhlými stehny,


Ostrý chlad vzduchu,


Květ řezaný větrem, Héliem


Pánem světelného Rozbřesku, a duben


Navátý Bohu pod nohy,


Krásná bohyně v oslí káře


Sedí na pěti rancích prádla


Nejspíš to byla cesta z Perugie


Směrem na San Pietro. Oči jak hnědý topas,


Průzračný potok na hnědém písku,


Ve stráni bílí ohaři,


Plynoucí voda, světla a přídě,


Stříbrné zobce ze tmy,


Kámen, větev na větvi,


lucerny kanou po hladině,


Sosna u černého kmene svého stínu


Černé kmeny stínu na kopci


Stromy rozplynulé v povětří.


CANTO XXX


Nářek, nářek slyšel jsem kteréhosi dne,


Zpívala Artemis, Artemis lkala,


Na soucit Artemis žalovala:


Soucit vyvrací lesy,


Soucit mé nymfy hubí,


Soucit šanuje tolikerou nepravost.


Soucitem špiní se duben,


Soucit je kořen a zdroj.


Krásná stvoření mne již neprovázejí


A Soucit je tím vinen,


Soucit, který zabíjet jim brání.


Všemu je souzeno propadat zkáze v téhle době,


Proto nic nezůstavá ryzí


Když soucit pojali k práchnivění


A mnohé pokřiveno jest;


Mé šípy nesviští, neletí


Usmrcovat. Nic není čistě zabíjeno


A všechno zetlí hnilobou.


Na Pafu jednoho dne


slyšel jsem rovněž:


...neběží si už s mladým Martem hrát


Leč soucit má s belhavým bloudem,


Rozdmychává jeho žár


A jeho popel udržuje žhavý.


Čas je zlo. Sám zmar.


Den za dnem


Zdrcen chodil mladý Pedro,


den za dnem


Když In~ez zavraždili.


Sjížděli se do Lisbonu urození páni


den za dnem


Aby jí vzdali hold. Na trůnu seděla


s očima vyhaslýma,


Pod korunou mrtvé vlasy,


Král dosud mladý byl jí po boku.


Přijela Madama ULH


Oděná světlem oltářním


A cenou voskovic.


"Čest? Na tu ti kašlu!


Seber dva miliony a spolkni ji."


Vypravil se Messer Alfonso


Nastoupil na člun plující do Ferrary


Pobyl zde a slůvka nepromluvil.


Pročež vřezali jsme do kovu


Tiskem zde v Caesarově svatyni:


Pro knížete Cesara Borgiu


Vévodu di Valentia e Amalia


...tady jsem přivedl písmorytce


a tiskaře nikterak mrzké a zhovadilé


(do Fana Caesaris)


význačné schopné mistry písma


a jednoho rytce řeckých a hebrejských liter


jménem Messer Francesco da Bologna


nejen pro běžné typy, neboť on vynalezl


nové písmo zvané kursiva či kancelářské


nikoli Aldus ani žádný jiný, ale tenhle


Messer Francesco řezal všechny Aldovy litery


s takovou grácií a půvabem, jakými prosluly


Hieronymus Soncinus 7. července 1503.


daný text převzali jsme


z výtisku Messera Laurentia


a z kodexu kdysi v držení pánů Malatesta...


V srpnu toho roku zemřel papež Alessandro Borgia,


Il Papa mori.'.


Explicit canto

