


CHARLES BUKOWSKI LÁSKA JE PES


můj táta v šestnácti letech za krize chodíval jsem domů opilý a všechny mé svršky - trenýrky, košile, ponožky - kufr a stránky povídek bývaly rozházené na trávníku před domem a po ulici.


moje matka čekávala za stromem: "Henry, Henry, nechoď dál.. zabije tě, četl tvoje povídky..."


"může mi políbit prdel..."


"Henry, prosímtě, vem si tohle... a najdi si podnájem."


ale strachoval se, že bych nemusel dodělat školu a tak jsem se vždycky vrátil.


jednou večer vešel se stránkami jedné z mých povídek (kterou jsem mu nikdy nedal přečíst) a řekl: "tohle je výborná povídka." já řekl: "fajn," a on mi ji podal a já si ji přečetl. byla to povídka o jednom boháči který se pohádal se ženou a odešel ven do noci dát si kávu a pozoroval čísnici a lžíce a vidličky a solničky a pepřenky a neonový nápis ve výkladu a pak se vrátil do své stáje aby se podíval na svého nejoblíbenějšího koně který ho kopl do hlavy a zabil.


nějak ho ta povídka musela oslovit třebaže když jsem ji psal neměl jsem vůbec ponětí, o čem píšu.


tak jsem mu řekl: "dobře, tati, mužeš si ji nechat." a on si ji vzal a odešel a zavřel za sebou. myslím, že to bylo asi nejvíc, co jsme se kdy sblížili. láska je pes sýrovitý nohy duše tvaru konvice ruce, které nenávidí kulečníková tága oči jako spínátka mám radši červené víno nudím se v letadle jsem ukázněný při zemětřesení a ospalý na pohřbech zvracím na přehlídkách a jsem obřadný u šachů u kundy a v tom, jakou mám péči v kostelích cítím moč nemohu už číst nemohu už spát


oči jako spínátka mé zelené oči mám radši bílé víno


můj balíček prezervativů pomalu teří vytahuju je Trojan-Enz lubricated pro větší požitek vytahuju je a všechny tři si nasadím


stěny v ložnici jsou modré


Lindo, kam ses poděla? Kateřino, kam ses poděla? (a Nina se poděla do Anglie)


mám kleštičky na nehty a čistič skla Windex zelené oči modrou ložnici slunce ostré jako břitva


vypadá to teď jako tuleň uvízlý na olejnatých skaliscích kterého obklíčila vojenská dechovka z Long Beach v 15:36


ozývá se zamnou tikot ale nejsou to hodiny cítím, jak se cosi krade kolem levé strany mého nosu: vzpomínky na letadla


moje matka měla falešné zuby můj otec měl falešné zuby a každou sobotu po celý svůj život srolovali všechny koberce v domě napastovali dřevěnou podlahu a znova na ni ty koberce položili


a Nina je v Anglii a Irena fetuje a já si nasazuju své zelené oči a ukládám se do své modré ložnice. v pasti v zimě mi po stropě plují mý oči velikosti pouličních lamp. mám čtyři nohy jako myš ale peru si svý prádlo - jsem zarostlý mám kocovinu stojí mi a nemám právníka. můj obličej připomíná hadr na podlahu. zpívám milostné písně a tahám se s ocelí.


radši zemřu než bych brečel. nemůžu vystát mizery nemůžu bez nich žít. opírám si hlavu o bílou ledničku a chce se mi vydat ze sebe poslední srdcervoucí výkřik života ale jsem větší než pohoří. za prací to bylo ve Filadelfii a barman řek, co to bude? a já řek, jedno točený, Jime, potřebuju si spravit nervy, jdu se poohlídnout po práci. ty, povídá, po práci? jo, Jime, viděl jsem něco v novinách, berou i nevyučený. a on na to, kruci, přece nechceš makat, a já řek, kruci, to ne, ale potřebuju prachy, a dopil jsem pivo a sed jsem na autobus a sledoval čísla domů a to moje se pořád blížilo, až konečně přišlo, a já zatáh za šňůru, autobus zastavil a já vystoupil. byl to veliký barák celý z plechu, posuvná vrata zabořená do hlíny, odtáh jsem je a vstoupil a nebyla tam ani podlaha, zas jen udusaná hlína, hrbolatá, vlhká, a všude plno smradu a rambajs, jako když se něco řeže a do něčeho vrtá, a všude tma a po můstkách nahoře chodili chlapi a další tlačili po zemi vozíky a další seděli u mašin a něco vyráběli a práskali tam blesky a duněl hrom a najednou se mi nad hlavou zahoupalo vědro ohně, řvalo a vřelo plameny, jen tak zavěšené na řetězu, a řítilo se přímo na mě a někdo zaječel, HEJ, DÁVEJ BACHA! a já se jen taktak přikrčil, shora mě omet žár a někdo se zeptal, CO TADY CHCEŠ? a já řek, KDE TADY MÁTE HAJZL? řekli mi to a já tam zapad, a pak jsem vyšel a uviděl zas ty siluety chlapů, jak mátoží plameny a rámusem, a nabral jsem to ke dveřím, vypad ven a sednul na autobus a jel zpátky do putyky. posadil jsem se a objednal si další pivo, a Jim se zeptal, co se stalo? a já řek, nechtěli mně, Jime. a pak přišla jedna kurva a všichni na ni civěli, vypadala pěkně, a vzpomínám, že jsem si snad poprvé v životě přál mít vagínu a poštěvák místo toho, co mám, ale za 2 nebo 3 dny mě to přešlo a dál jsem čet v novinách "volná místa". poznámka ke složení mas někteří lidé jsou mladí a nic víc a někteří lidé jsou staří a nic víc a někteří lidé jsou něco mezi prostě něco mezi.


a kdyby se mouchy hodily do gala a všechny domy shořely ve zlatém ohni, kdyby se nebesa vrtěla jak břišní tanečnice a všechny atomové bomby začaly řvát, někteří lidé by byli mladí a nic víc, a zbytek by zůstal stejný.


těch pár, co jsou jiní, rychle vyřídí policie, vlastní matky, vůlastní bratři, ostatní; vyřídí se sami.


zbývá jen to, co vidíš. je to drsný. bílí básníci bílí básníci klepou obvykle brzo po ránu a klepou a zvoní buší a vyzvánějí i když rolety jsou ještě dole; konečně s kocovinou vstanu počítám, že takováhle tvrdošíjnost určitě znamená štěstí, terno v té či oné podobě - ženské nebo peněžní... "nojo! nojo!" křičím a rozhlížím se, čím zakrýt své ošklivé nahé tělo, někdy se musím nejdřív vyblít, pak vykloktat; kloktání mi jen znova zvdvíhá žaludek. nechám toho - jdu ke dveřím - "ano?" "vy jste Bukowski?" "jo, pojďte dál."


sedíme a koukáme na sebe - je strašně statný a mladý - šaty poslední módy - barvičky a hedvábí - tvář jako lasička - "vy se na mě nepamatujete?" ptá se. "ne." "už jsem tady byl. rychle jste mě vyprovodil. nelíbily se vám moje básně." "je spousta důvodů, proč se člověku básně nemusí líbit." "podívejte se na tyhle." vrazí mi je do ruky. byly placatější než papír, na kterém byly napsány. nebyl v nich ani trt, ani plamínek, ani hlásek. jakživ jsem nečet míň. "hm," řekl jsem, "nojo."


"chcete říct, že se vám NELÍBĚJÍ?"


"nic v nich není - jsou jako nočník odpařených chcanek."


sebral papíry, vstal a začal se mi špacírovat po pokoji. "heleďte, Bukowski. dohodím vám pár buchet z Malibu buchet, jaký jste jakživ neviděl."


"jó, synku?" zeptal jsem se.


"jo, jo," řekl.


a vyběhl ze dveří.


jeho buchty z Malibu byly jako ty jeho básně: ne a ne být hotové. vajíčko je mu 17. mami, povídal tuhle, jak mám rozbít vajíčko?


hele, řekla mi jeho matka, nemusíš tady sedět a takhle koukat.


ale, mami, řekl, roztek se mi žloutek. nemůžu jíst rozteklej žloutek.


nojo, řekla mi jeho matka, ty jseš chlapák, makal jsi na jatkách, ve fabrikách, seděl jsi v lapáku, jsi prostě chlapák, ale všichni lidi nemusí být jako ty, to přece neznamená, že jsou všichni pitomý a ty máš pravdu.


mami, řekl, můžeš mi přinýst pár lahví koly, až půjdeš z práce?


hele, Raleigh, řekla mu, nemůžeš si pro ty koly dojet na kole, chodím z práce hrozně utahaná.


ale, mami, když je tam ten kopec.


jakej kopec, Raleigh?


no, je tam přece kopec, musel bych ho vobject.


no prosím, řekla mně, myslíš, že jsi kdovíjaký chlapák, houpal jsi tondu u dráhy, slyším to pokaždý, když se ožereš: "houpal jsem tondu u dráhy."


taky že jo, řekl jsem, houpal. no, a co je na tom? každej musí někde makat.


mami, řekl kluk, přineseš mi ty koly?


mám toho kluka fakt rád. myslím, že je moc hodnej, a až se naučí, jak rozbít vajíčko, určitě dokáže něco neobyčejného. zatím spím s jeho mámou a snažím se vyhýbat hádkám. kosti mého strýce kosti mého strýce se proháněly na motorce po Arkádii a znásilnily hospodyňku v garáži ověšené hráběma a hadicema kosti mého strýce po sobě zanechaly: 1) sklenici burákové pomazánky


2) dvě holky jménem Katherine &amp; Betsy a 3) bordelářskou manželku která ustavičně řvala. kosti mého strýce taky sázely na koníčky


padělaly peníze - většinou deseticenťáky, a FBI po něm pátrala kvůli něčemu mnohem závažnějšímu ale kvůli čemu to jsem už zapomněl. kosti mého strýce se táhly do dáli a přesto se zdály krátké a když jste se dívali jak se k vám blíží prohýbaly se pod koleny jako luky.


kosti mého strýce kouřily a klely a byly pohřbeny kde se pohřbívají kosti které nemají peníze.


málem bych vám zapomněl říct: jeho kosti se jmenovaly "John"


měly zelené oči které se nezachovaly. vracím se tam, kde jsem byl kdysi jsem odšroubovával spodní kryt telefonu a vycpával ho hadry a když někdo klepal neotvíral jsem a když byli neodbytní spustil jsem na ně tak sprostě že rychle mizeli.


další starý blázen se zlatými křídly povislým bílým břichem


očima, které vyrazí dech slunci. ach... piju německý pivo a snažím se zplodit nesmrtelnou báseň v 5 hodin odpoledne. ale, sám jsem přece říkal studentům, že hlavní je o nic se nesnažit.


ale když nejsou k mání ženské a koně neběží co jinýho se dá dělat?


měl jsem pár sexuálních fantazií zašel jsem na oběd odeslal tři dopisy a udělal nákup v koloniálu. v televizi nic. telefon mlčí. prošťoural jsem si zuby zubní nití.


pršet nebude a já naslouchám, jak přijíždějí první lidi z práce, jak vjíždějí dovnitř a parkují za sousedním činžákem.


sedím a piju něměcký pivo a snažím se zplodit tu nejlepší báseň ale už ji nenapíšu. budu jen pít dál víc a víc něměckýho piva balit si cigára a okolo jedenácté večer budu rozvalený na nerozestlané posteli tváří nahoru spát pod elektrickým světlem a pořád ještě budu čekat na tu nesmrtelnou báseň. 99 ku jedné ovadlý žralok mi jde po koulích když procházím oddělením masa hledaje salámy a sýr


fialově zmalované paničky osahávající avokáda po 75 centech vědí, že můj nákupní vozík je předimenzovanej čurák


jsem muž s křiklavými hodinkami stojící v hospodské telefonní budce který cucá jahodově červený cecek v nepřehledném filadelfském davu.


náhle se všude kolem ozve křik ZNÁSILNĚNÍ ZNÁSILNĚNÍ ZNÁSILNĚNÍ a já ho strkám do čehosi pod sebou obarvené zrzavé vlasy, páchnoucí dech, modré zuby


míval jsem rád Moneta moc jsem ho míval rád připadalo mi zvláštní, jakým způsobem zacházel s barvami


ženy jsou strašně drahé psí obojky jsou drahé začnu prodávat vzduch v tmavooranžových pytlících pod značkou "měsíční květy"


míval jsem rád láhve plné krve mladé dívky v kabátech z velbloudí vlny Prince Valiant kouzlo Pepka námořníka


zápas spočívá v zápase samotném jako vývrtka pořádnému chlapovi se nedostane korek do vína


tohle už napadlo milióny mužů při holení, že vzít si život je možná lepší než zbavovat se vousů


plivni na hadřík a očisti si zpětné zrcátko, uháněj jako o život, opilej vocase, kurvy zvítězí, blázni zvítězí ale ty přesto vyraž jako kůň ze startovacího boxu. nevypadalo to tam zle měla macatý stehna a krásně se smála smála se všemu měla žlutý závěsy a já skončil a odkulil se a než odešla do koupelny sáhla pod postel a hodila mi jakýsi hadr. byl ztvrdlý naškrobený spermatem ostatních chlapů. utřel jsem se do prostěradla.


když se vrátila sehnula se a já to uviděl zezadu v plné kráse když pouštěla Mozarta. konec krátké lásky zkusil jsem to tentokrát vestoje. obvykle to nejde. nyní to vypadalo, že...


pořád mlela: "panebože, ty máš tak nádherný nohy!"


bylo to prima, dokud se neodrazila nohama od země a neobtočila je kolem mých beder.


"panebože, ty máš tak nádherný nohy!"


vážila nějakých 63 kilo a visela na mně, zatímco já makal.


když jsem ejakuloval, ucítil jsem bolest vystřelující nahoru páteří.


spustil jsem ji na gauč a pobíhal po pokoji. bolest nepřestávala.


"heleď," řekl jsem, "raděj běž. musím si vyvolat v temné komoře jeden film."


oblékla se a odešla a já si šel do kuchyně pro sklenici vody. plnou sklenici jsem uchopil levou rukou. bolest vyběhla až za uši a já tu sklenici pustil a ona se rozbila o podlahu.


napustil jsem si plnou vanu horké vody s minerální solí. zrovna jsem se do ní natáhl, když zazvonil telefon. jak jsem se pokusil narovnat záda, bolest se rozšířila na krk a paže. plácnul jsem sebou, pevně se přidržel okrajů vany a vylezl se zelenými a žlutými a červenými záblesky před očima.


telefón pořád vyzváněl. zvedl jsem ho: "haló!"


"MILUJU TĚ!" řekla.


"dík," řekl jsem já. "to je všechno, co mi řekneš?"


"ano."


"di do prdele!" řekla a zavěsila.


láska usychá, pomyslel jsem si, když jsem se vracel zpět do koupelny, dokonce rychleji než sperma. Chopin Bukowski tohle je mé piano.


zvoní telefon a lidi se ptají: co děláš? co tak se s námi opít?


a já říkám: sedím za pianem.


cože?


sedím za pianem


a zavěsím.


lidi mě potřebují. naplňuji je. když mě chvilku nevidí, zoufají si, jsou z toho nemocní.


ale když je vidím příliš často, onemocním já. je těžké živit a nebýt sám živen.


mé piano ke mně mluví.


někdy jsou ty kousky roztěkané a nepříliš dobré. jindy jsem tak dobrý, že se cítím jak Chopin.


někdy vypadnu ze cviku někdy hraju falešně. to nevadí.


já totiž klidně můžu poblít klávesnici ale budou to moje zvratky.


je to lepší než sedět v místnosti s třemi nebo čtyřmi lidmi a jejich piany.


tohle je mé piano a je lepší než to jejich.


a oni ho buď mají nebo nemají rádi. dvojčata hele, řekl mi kamarád, chtěl bych tě seznámit s Otrapou Harrym, je ti podobnej. a já řekl: tak jo, a šli jsme do lacinýho hotelu. v hale sedělo pár dědků a dívali se na nějaký program v televizi a my vyšli po schodech k pokoji č.209 a tam byl Otrapa, seděl na židli s proutěným opěradlem, u nohou láhev vína, na stěně loňský kalendář. "tak se hoši posaďte," řekl, "problém je v tom, že se lidi k sobě nechovaj lidsky." dívali jsme se, jak si pomalu balí cigaretu z Bull Durhamu. "mám košili 44 a zabiju každýho, kdo mě nasere," olízl ubalenou cigaretu a pak si odplivl na koberec. "jako doma, hoši, jako doma."


"jak se máš, Otrapo?" zeptal se můj kamarád.


"příšerně. jsem zamilovanej do jedný kurvy, kterou jsem už čtyři týdny neviděl."


"co myslíš, že asi teď dělá, Harry?"


"no, řek bych, že zrovna teď někomu kouří kládu."


popadl láhev vína a pořádně si přihnul.


"heleď," řekl Otrapovi můj kamarád, "my budeme muset jít."


"fajn, čas a příliv, ty nepočkají..."


zadíval se na mě: "jakže se to sakra jmenuješ?"


"Salomski."


"těšilo mě, mladej."


"nápodobně."


sešli jsme dolů po schodech. dědci se pořád dívali v hale na televizi.


"co si o něm myslíš?" zeptal se mě kamarád.


"doprdele," řekl jsem, "je fakt třída. to teda jo." včela myslím, že jako každý jiný chlapec jsem měl jednoho nejlepšího kamaráda v okolí, jmenoval se Evžen a byl větší než já a o rok starší. Evžen mě pěkně řezal. pořád jsme se rvali. snažil jsem se ho přeprat, ale bez valného úspěchu.


jednou jsme spolu skákali ze střechy garáže, abychom dokázali svou odvahu. já jsem si vymkl kotník a on z toho vyšel čistý jako čerstvě zabalené máslo.


řekl bych, že jediná dobrá věc, kterou pro mě kdy udělal, byla, když jsem běhal bosky a bodla mě včela a pak jsem seděl a vytahoval si žihadlo, že řekl: "já tu svini dostanu!"


a dostal. tenisovou raketou a gumovou palicí.


bylo to v pořádku říká se, že stejně umřou.


noha mi natekla na dvojnásobek a musel jsem zůstat v posteli a modlil se za smrt.


a Evžen šel dál, aby se stal admirálem či korvetním kapitánem nebo prostě nějakou vysokou šarží v námořnictvu Spojených států a prošel bez úhony jednou nebo dvěma válkami.


představuji si ho teď jako starého muže v houpacím křesle s falešnými zuby a sklenkou podmáslí...


zatímco já opilý prstem šoustám tuhle devatenáctiletou groupie, kterou mám v posteli.


ale nejhorší na tom je (jako když jsme skákali z té garáže) že Evžen mě zase trumfnul, protože ten po mně ani nevzdechne. umění prohrávat zarudlá tvář Texasana a stáří, na dostizích v L.A. hovoří ke skupince lidí. běží se čtvrtý dostih a on je na odchodu: "tak, nashle, chlapi, dá-li pánbu, uvidíme se zas zítra..."


"prima chlap." "jo."


vyjde na parkoviště usedne do 12 let starého auta


odtud pojede do penziónu


v pokoji nebude mít záchod ani koupelnu


bude tam jedno okno s potrhanou papírovou roletou a za ním bude vydrolená betonová zeď s nějakou sprayem nastříkanou sprosťárnou od gangu mexikánských mladíčků


sundá si boty a natáhne se na postel


bude tma ale on si nerozsvítí


nemá nic na práci. čas k posrání zpola opilý jsem vypadl z jejího bytu z jejích teplých peřin a měl jsem kocovinu a nevěděl ani, co je to za město. chodil jsem dokola a nemohl jsem najít svoje auto. věděl jsem ale, že někde je. a pak jsem se ztratil taky. chodil jsem do kola, byla středa ráno a na jihu jsem viděl oceán. jenže jak už to s pitím bývá: sraní jsem měl úplně na krajíčku. zamířil jsem k moři. těsně u moře jsem uviděl hnědou cihlovou budku. vešel jsem do vnitř. na jedné z mís funěl nějaký dědek. "ahoj kámo," řekl. "ahoj," odpověděl jsem. "je to tam k posrání, že jo?" řekl ten staroch. "je," odpověděl jsem. "nechceš loka?" "před polednem nikdy." "kolik máš hodin?" "11:58." "tak to máme za dvě minuty." utřel jsem se, spláchl, natáhl si kalhoty a vyšel z kabiny. ten staroch seděl pořád ještě na míse a funěl ukázal na láhev vína u svých nohou byla skoro prázdná a já vyžahl asi tak půlku z toho, co v ní zbylo. podal jsem mu hrozně starou pomačkanou dolarovku a vyšel ven na trávník a vyblil se. zadíval jsem se na oceán a ten vypadal dobře, celý modrý a zelený a plný žraloků. šel jsem odtamtud zase zpátky na ulici rozhodnutý najít svůj automobil. trvalo mi to hodinu a čtvrt a když jsem ho našel nasedl jsem a odjel předstíraje, že toho vím zrovna tolik jako každej druhej. báseň pro čističe bot rovnováhu udržují šneci šplhající po srázech Santa Moniky: štěstí je procházet se po Western Avenue, když na tebe pokřikují holky z masážního salónu: "Nazdar, milánku!" zázrak je mít v pětapadesáti 5 žen, které tě milují, a krásné je, že ty můžeš milovat jen jednu z nich. darem je mít dceru něžnější než ty sám, jejíž smích je jemnější než tvůj. mír přináší jízda v modrém Brouku z roku 1967, když se řítíš ulicemi jako teenager s rádiem naladěným na dobrou stanici, cítíš slunce, slyšíš jak motor po generální opravě spokojeně přede, jak se proplétáš mezi auty. dobré je mít rád rock, symfonickou hudbu, jazz... cokoliv, co obsahuje původní energii radosti.


a pravděpodobnost, která se vrací, je tmavomodrá hloubka ubohosti, ty sám mezi gilotinovými stěnami rozzuřený na zvonění telefonu nebo čísi vzdalující se kroky; ale druhá pravděpodobnost - to, že pak člověku narostou křídla - způsobuje, že dívka u pokladny v samoobsluze vypadá jako Marilyn, jako Jackie, než uhnaly svého milence z Harvardu, jako spolužačka ze školy, kterou jsme všichni doprovázeli domů.


tohle ti tedy pomáhá věřit v něco víc než ve smrt: auto jedoucí úzkou uličkou, uhne ke straně, abys mohl projít; nebo starej zápasník Krásnej Jack jako čistič bot, když rozházel všechny svoje prachy na večírcích za ženský a příživníky, a teď si brouká a dýchá na kůži, leští hadrem botu a vzhlédne a řekne: "sakra, chvíli jsem byl král, za ty prachy to stálo."


já bývám zatrpklejší, ale často to chutná sladce. to je tím, že jsem se to bál vyslovit. je to, jako když ti tvá žena řekne: "řekni, že mě miluješ," a tobě to nejde.


až mě uvidíte šklebit se z mého modrého Brouka jak jedu na žlutou a mířím přímo do slunce budu znova lapen v náručí bláznivého života a přemýšlet o akrobatech a skrčcích s tlustými doutníky o ruské zimě počátkem čtyřicátých let o Chopinovi s hrstí polské země o staré usměmavé servírce, přinášející mi další šálek kávy.


nejlepší z vás mám ráději než si myslíte. na ostatních nezáleží kromě toho, že mají prsty a hlavy a někteří z nich oči a většina z nich nohy a všichni dobré a zlé sny a cestu před sebou.


spravedlnost vítězí vždy a všude a samopaly a zabijáci a pouliční barikády vás o tom přesvědčí zrovna tak. co chtějí Vallejo píšící o osamělosti a umírající přitom hladem; Van Goghovo ucho odmítnuté jednou kurvou; Rimbaud utíkající do Afriky hledat zlato a nalézající nevylečitelný případ syfilidy; ohluchlý Beethoven; Pound vláčený ulicemi v kleci; Chatterton beroucí si jed na krysy; Hemingwayův mozek padající do pomerančového džusu; Pascal přeřezávající si žíly ve vaně; Artaud pod zímkem s blázny; Dostojevský postavený ke zdi; Crane skákající do lodního šroubu; Lorca zastřelený na silnici španělskými jednotkami; Berryman skákající z mostu; Burroughs střílející vlastní ženu; Mailer bodající tu svoji nožem. - přesně tohle lidi chtějí: zasrané divadlo Boží osvětlený billboard uprostřed pekla. přesně tohle chtějí, ta parta zabedněnců, neschopných zazobaných a ubohých ctitelů karnevalů cosi došly mi sirky. péra v gauči jsou polámaná. ukradli mi kufr. ukradli mi olejovou kresbu dvou růžových očí. auto je v háji. v koupelně lezou po zdi ryběnky. má láska je v háji. zato akcie šly dnes nahoru. dědictví poddajných jestliže trpím u tohoto psacího stroje pomyslete, jak bych se asi cítil mezi sběrači salátu v Salinas


myslím na muže které jsem poznal v továrnách bez možnosti dostat se ven - dusící se žitím dusící se smíchy při Bobu Hopeovi nebo Lucille Ballové zatímco dvě tři děti tlučou tenisáky o zeď.


některých sebevražd si nikdo ani nevšimne. pes osamělý pes jdoucí po rozpáleném letním chodníku vypadá, jako by měl moc deseti tisíc bohů.


proč tomu tak je? předpověď počasí myslím, že v nějakém španělském městě zrovna teď prší zatímco já se cítím takhle mizerně; rád o tom tímhle způsobem přemýšlím. pojďme do nějakého mexického zapadákova - zní to krásně: mezický zapadákov zatímco se cítím takhle mizerně lety zažloutlé stěny - ten déšť za oknem, vepř převalující se v noci ve chlívku vyrušený deštěm, drobná očka jako dvě dohořívající cigarety a ten prokletý ocásek: vidíte? lidi si představit neumím. představit si lidi je pro mě strašně těžké. možná se cítí taky takhle mizerně, skoro stejně mizerně. zajímalo by mě, co dělají, když se cítí mizerně. pravděpodobně o tom nemluví. řeknou jen: "podívejte, prší." tak je to nejlepší. sám se všemi tělo obepíná kost a dovnitř dají mozek a někdy duši, a ženy rozbíjejí vázy o stěny a muži pijí přespříliš a nikdo nikdy nenajde toho pravého ale lidi nepřestávají hledat hemží se z postele do postele. tělo obepíná kost a tělo hledá něco víc než tělo.


není v tom vůbec naděje: všichni jsme ve spárech stejného osudu.


nikdo nikoho nikdy nenalezne.


městské skládky se plní smetiště se plní blázince se plní nemocnice se plní hřbitovy se plní


nic jiného se nenaplní. sladká hudba je víc než láska, protože nezraňuje: po ránu si pouští rádio, Brahmse nebo Ivese nebo Stravinského nebo Mozarta. uvaří vajíčka, přičemž nahlas počítá vteřiny: 56 57, 58... oloupe vajíčka, přinese mi je do postele. po snídani je to stejná židle a poslech klasické hudby. má první sklenku skotské a třetí cigaretu. říkám jí, že musím na dostihy. je tady už skoro dvě noci a dva dny. "kdy tě zase uvidím?" ptám se. říká, že je to na mě. při- kývnu a hraje Mozart. takhle to hraješ ty nazvi to láskou postav to do slábnoucího světla navlékni to do šatů modli se zpívej žebrej plač směj se zhasni světla pusť rádio a vraž do toho: máslo, syrová vejce, včerejší noviny; jednu novou tkaničku do bot, pak přidej papriku, cukr, sůl pepř a zavolej opilé tetě do Calexica; nazvi to láskou, sešíváš to prima, přidej zelí a kašulírování potom ohřát zleva potom ohřát zprava, dát do krabice a odložit nechat zvracet na prahu, zatímco ty se jdeš hrabat v hortenziích. útěk utéct černé pavoučí vdově je stejný zázrak jako umělecké dílo. jakou pavučinu umí utkat na níž si tě přitahuje obejme tě a pak, když je ukojená zavraždí tě ve svém obětí a vysaje z tebe krev.


utekl jsem své černé vdově protože měla ve své síti příliš mnoho mužů a zatímco objímala jednoho a pak druhého a pak zas dalšího já polehounku vyklouzl ven tam, kde jsem byl předtím.


budu jí chybět - ne kvůli mé lásce, jen kvůli chuti mé krve, ale ona je dobrá, najde si jinou krev; je tak dobrá, až je mi skoro líto, že jsem se nenechal zabít; utekl jsem. pozoruji jiné pavučiny.

