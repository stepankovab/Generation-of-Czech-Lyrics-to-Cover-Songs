ESEJ O KRITICE
… … …
Kdo ví, co víc je hodno zostuzení,
to napsané, či jeho posouzení,
však z obou menší zlo a neštěstí
co nudí jen, nesvádí na scestí:
Hrstka v tom, zástup v onom chybuje,
jednomu špatnému se deset věnuje;
kdo dřív by sebe jen za hňupa odhalil
ve verších, množství v próze provalil.
S úsudky je to jak když čas se měří,
hodinky liší se, svým každý věří.
Sic básníků moc geniálních není,
ani vkus mezi kritiky k zastižení;
oba od nebes musí mít shůry dáno,
soudce i píšící, tak je to uděláno.
Ať druhé učí ti co vynikali
a kritizují ti co dobře psali.
Pravda, že každý mívá své za vtipné,
kritik že ne, když v posudku si rýpne?
… … …
V psaní a módě pravidlo je platné
ujeté vpřed či vzad je stejně špatné;
neder se prvním být, kdo nové spustí,
ni posledním, kdo staré složí, pustí. 
//

Piš si: jak v módě, ve psaní v kurzu není
ni předbíhání, ni vzadu okounění;
tak nebuď průkopníkem, co první zkusí,
ba ani zpátečníkem, co pustit musí. 
///

Psancem je psavec nemódní, umíněný
předběhlík doby, či za ní zanícený.
Kdo nedrží krok s davem, pozdě, brzy,
zneuznán bude právem, cizí, drzý.

… … …
Z těch příčin spolčených všech, které mámí
lidské pochybné soudy, vnáší klamy,
co nejsilněji vládne chabé hlavě
je bloudů věčná neřest, pýcha právě.
Vše, co nám od přírody není dáno,
je štědře pýchou vynahrazováno;
U těl, i duší zříme, zřejmě dosti,
že podvýživa vede k plynatosti;
Pýcha, kde rozum schází, hned nás chrání,
na dutost, nadutost má k vycpávání!
Přijde-li prozření a mraků rozptýlení,
pravda nás oslní, jak světlo denní;
Nevěř sám sobě; abys nebyl tele,
spolehni na druhy — i nepřátele.

Nebezpečné jsou povrchní znalosti,
Pij lačně, do dna, z pramene moudrosti;
Z něj usrkávat, vede k poblouznění,
však plné doušky zas k vystřízlivění.
… … …
Závist jde v patách Zásluh, sleduje,
jako stín, svědčí, že co uznat, je.
… … …
Uč jako nic, že učivo nic není,
že nové je jen paměti osvěžení.
… … …
