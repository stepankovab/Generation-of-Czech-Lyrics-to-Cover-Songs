LHOSTEJNO

V tom kraji všechno Je, nic, co se Má;
Bez majitelů, značek, jen ptačí hrátky;
Nejsou tam zdi, jen tenké ze slov drátky
se kroutí, trčí z vět nakouslých, do něma;
Neroste oves, jen po kotník trávy,
co snáší, nežehrá na nohy, kde se staví;
Chybí tu obří tvoři, jen je jmenujem,
bez kostí, úzkostí, či skvostných slibů,
bez úmluv, vazeb, závazků dědičnosti,
bez čehokoli co krátí, omezuje lem.

V tom kraji vše je o ledabylosti;
Bez jezer potěru, rybníků v hrázích
záměrů udusaných, úlovků rybích v síti;
Potůčky domnělé jen, zeleň v březích,
otakárkově snící v tužbách býlí spleti;

Nezní tu silná slova, od handrkování,
jen podtexty, mlh zdráhavé váhávání;
Za jasna k vidění jsou hory smyslu plné
nakupené na obzor, hrdé hrby; nikdo neřeší
dojít k nim na výzvědy, nedbá, netuší.

V tom kraji vše je pláň, netečná; není
výbočně vyšší dům či vyvěšený stan,
cíle se nepřipouští, význam není zván,
nejsou závěry, není směr, cesty žádné,
jde se jen za nosem do bezcílení.

Nikdo se nerodí tu, zemřít nezůstane,
v té zemi bezčasí, ležící tam kde tane
stav po činu, před dalším rozbíráním, zde je
raz od odrazu od-do rozdělení, děje
od nedění, dneška od zítřejšího dne.

Poslání nedozrává, odsud kvapí
pryč, jinde vrhne činy, vyšle šípy;
Nejsou zde návraty, zajisté, bez loučení
v tom kraji nedychtí se, neshazuje,
a přece za noci dech vůně rána tu je.
