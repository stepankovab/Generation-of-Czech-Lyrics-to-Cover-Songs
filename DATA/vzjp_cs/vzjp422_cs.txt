NEODCHÁZEJ PO DOBRÉM DO NOCI

Neodcházej po dobrém do noci,
stáří ať sžírá, trýzní tryznu dne;
urputný vzdor ať soumrak vyvrací.

Moudří, nakonec v temno věřící,
když z jejich slov ni záblesk nešlehne,
neodcházejí v dobrém do noci.

Dobří, když vlna dozní, hájící
v zálivu skutků vlnky nicotné,
urputným vzdorem soumrak vyvrací.

Diví, let slunce opěvující,
poznavší, že jej lament nezvedne,    
neodcházejí v dobrém do noci.

Vážní, před smrtí jasno mající,
že oči slepců hvězd pád rozžehne
urputným vzdorem soumrak vyvrací.

Otče můj, tam až, shůry shlížící,
zatrať či zžehnej proudem slz i mne.
Neodcházej po dobrém do noci,
urputný vzdor ať soumrak vyvrací.


Neodkráčej jen krotce v noční klid,
stáří ať plane, spílá konci dne;
běsni, běsni, skon světla odvrátit.

Ač moudří zví, že tma má pravdu mít,
když z jejich řečí výboj nebleskne,
neodkráčejí krotce v noční klid.

Dobří, z mizící vlny zří ctí svit
v zálivu tančit, činy nicotné,
běsní, běsní, skon světla odvrátit.

Diví, jichž zpěv měl slunce polapit,
až dozví doznívání nezvratné,
neodkráčejí krotce v noční klid.

Vážní, blíž smrti, schopni jásot zřít,
slepecké hvězdopády úchvatné,
běsní, běsní, skon světla odvrátit.

A ty můj otče, smutných výšin syt,
slzami svými zatrať, žehnej mne.
Neodkráčej jen krotce v noční klid.
Běsni, běsni, skon světla odvrátit.


(Nevkráčej jemnocitně v noční klid,
stáří ať hoří, hýří na sklon dne;
běsni, běsni, skon světla odvrátit.)



Do dobré noci té nekráčej ve fraku
Stáří ať burácí, soptí, když hasne den;
běsni jen, běsni jen dál, protiv soumraku.

Moudří daj’ za pravdu temnu, bez nároku,
poté co z jejich slov blesk nešleh’ rozeklen,
do dobré noci však nekráčí ve fraku.

Dobří, když za vlnou, skrz slzu na oku
činů svých v zátoce pablesků vidí sen,
běsní jen, běsní jen dál, proti soumraku.

Divoši, sluncem co žhnou, pějí zázraku,
shledavše lament, že vyprovázel jej ven,
do dobré noci též nekráčí ve fraku.

Vážní, ti smrtelně, spatří bez oblaků,
co v očích slepců by létavic moh’ být plén,
běsní jen, běsní jen dál, proti soumraku.

A ty tam, Otče můj, hoře mých opaků
zatrať mne, požehnej, hřmi ať jsem očištěn.
Do dobré noci té nekráčej ve fraku.
běsni jen, běsni jen dál, protiv soumraku.
