SONET XLI

Jsouc ženou zrozena, strast tísní dech 
z potřeb a tužeb tkvících v rodu tkáni,
pudí mě blízkost tvá až do nutkání
shledat tě svůdným, cítit jistý spěch
unést tvou tíhu sobě na ňadrech:
Tak subtilní je žití plánu zdání,
s-to zjitřit tep až k mysli obelhání,
že končím v koncích odevzdaní všech.

Nemysli si však přec, že slabost, zrada
bujnosti mé, přes úžas mozku až,
značí, že vzpomenu si s láskou, ráda,
že soucit dá nad odpor — ať vše znáš:
Mé běsnění si vůbec nevyžádá
vést s tebou řeč až příště přispěcháš.
