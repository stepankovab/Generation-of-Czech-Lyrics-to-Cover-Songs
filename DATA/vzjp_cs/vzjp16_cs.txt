XXXI

Smutně, Ó Měsíci, jdeš nebem výš!
Jak tiše, s jakou bledou visáží!
Copak! že na nebe až doráží
lučištník čilý, šípy brousí již?
    Však, pokud lásky-dobře-znalý zrak
posoudí lásku, zdáš se případ být:
Vidím to v tobě, unylý tvůj svit
též cítím sám a stav tvůj sdílím tak.
    Platí, Ó Měsíci, i tam, že družný vztah
a věrnost má se jen za slabost ducha?
Jsou krásky naduté tam, ve hvězdách,
prahnou po zbožnění, přec neutuchá
    opovržení láskyplnými dost?
    Mívá se cudnost tam za nevděčnost?
