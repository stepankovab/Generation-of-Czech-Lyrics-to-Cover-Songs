KDYBYCH

Jen já to říkal, říct má nárok Čas,
Čas zná jen cenu, kterou máme dát;
Kdybych směl, uměl, poslal bych Ti vzkaz.

Zaslzíme-li z klauniády snáz,
zaškobrtneme, hudba má-li hrát,
jen já to říkal, říct má nárok Čas.

Poklady vpravdě nejsou na dotaz
však, neb Tě mám až nade slova rád,
kdybych směl, uměl, poslal bych Ti vzkaz.

Odněkad proudí vichry na nečas,
důvodně, nejspíš, tlívá list co zvad;
Jen já to říkal, říct má nárok Čas

Snad růže prahnou růst, bez známky váz,
vidina vážně hodlá setrvat;
Kdybych směl, uměl, poslal bych Ti vzkaz.

Lvi kdyby vstali, opustili nás,
dezercí proudy, řek i vojsk, k nim snad;
Jen, já to říkal, nárok má říct Čas?
Kdybych směl, uměl, poslal bych Ti vzkaz.
