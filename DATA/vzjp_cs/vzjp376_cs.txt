JEDINEČNÁ RŮŽE

Poslal mi od schůzky jen jeden květ,
jímž svůj vztah s něžným citem sdělit může;
srdce orosené, jen přivonět–
jedinečná růže.

Pochopila jsem vzkaz květnatých vět;
„Jsem okvětí,“ dí, „jeho srdce tužeb.“
Lásky od nepaměti je to amulet,
jedinečná růže.

Proč nechce poslat nikdo, vyhovět
mi s jedinečnou limuzínou, nuže?
Nešť, mým osudem je, co svět je svět,
jedinečná růže.
