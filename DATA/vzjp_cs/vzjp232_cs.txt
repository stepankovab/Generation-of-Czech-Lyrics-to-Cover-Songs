 ZMAR

Myslím, že nejtrpčejší žal a utrpení
neopětované lásky, trýzeň chladné smrti,
jsou medem proti hodině procitnutí,
vnímání skvostné vášně otupění.

Když vidíme, že chlouba, půvab, zář,
jež dnu i noci nádheru zapůjčili
neúprosně blednou, aby šeď odhalili,
podloží matné, žití všední tvář.

Když slůvka něhy hluché uši našly,
když za ruce se drží beze chvění,
když nelze vůlí přimět k obnovení
city, co dřív na zavolání přišly.

Když je pryč sen, náš sbírky unikát,
když srdce hodinky už došly zcela,
a všechna šťáva z roku vyšuměla,
ach, nastal čas — kdyby nám šlo jen — lkát!

Však slzy nezměkčí to bledé litování;
Namístě, v sedě, smutek suchých očí.
Od snahy zdržet, štěstí pryč se točí —
Tak trpně pusťme jej, ať odezvání.
