ESEJ O ČLOVĚKU
… … …
Znej sebe, Boha znát tě nečeká
Lidstvo má studovati Člověka.
Hle na výběžku středostavu sní
Tvor temně moudrý, hrubě noblesní:
Má vědomostí moc na skeptika,
má přiliš slabostí na stoika,
co dál, zda vůbec, řeší k nevíře;
zda mít se za Boha či za zvíře;
zda mysl nad tělo by zbožňoval;
žije by mřel, myslí by chyboval;
tak v neznalosti, řeší o to spíš
ať myslí málo nebo přespříliš;
Chaos je, Úvah s Vášní zmítání;
sám terčem zneužití, poznání;
vždy polostoupá polopadaje;
pán tvorstva, jejich kořistí co je;
rozhodce pravd, vždy, opět mamlasem;
je světa slávou, vtipem, rébusem.
… … …
Doufej dál skromně; vírem křídel výš;
dbej lekce Smrti, Boha miluj spíš.
Budoucí blahý stav byť není dán,
přec doufát smíš, že budeš požehnán.
Naděj vždy prýští v hrudi člověčí:
byť strádá, doufá v osud jinačí:
Vyhnanství duše, za zdí domovní,
příštího žití rozptyl uklidní.
… … …
