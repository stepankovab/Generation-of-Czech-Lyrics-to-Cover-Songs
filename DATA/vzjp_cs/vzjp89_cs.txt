K ÚMRTÍ PANA RICHARDA WESTA

Marně na mne úsvit usměvavý,
Fébus růžolící svým zlatem žhne;
Ptáci marně lásku zpěvem slaví;
Louky nosí své svršky zeleně:
Sluch můj však po jiných tónech prahne,
Jinou podívanou hledá zrak;
Nitro smutek, úzkost jen mi stáhne,
z radosti v mém srdci je jen vrak.
Ráno ostatním je k povzbuzení,
Novorozené radosti přináší;
Luhy žádoucím k povyražení;
Štěbetavce nic z lásky neruší;
    Zatímco já proň bez odezvy lkám,
    A o to víc, že bezvýsledně, sám.
