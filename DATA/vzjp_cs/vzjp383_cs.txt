XXX

zpívám jak Olaf velký vřelý
nesnášel válku od srdce:
pacifista byl, od-půrce

plukovník drahý jeho(smělý
z westpointu vyšlechtěný byl)
Olafa si vzal do parády;
ač--řada lačných k dovádění
poddůstojníků(bácli týl
jeho)ledovou vodou táhli
bezmocnost další kartáčkem
mazali tím po vyleštění
 od bláta toalet jak prahli
spřízněné mozky obuškem
 poslušnost tupě vymáhali--
Olaf(v zásadě zesinalý
už nebožtík a bez cáru
krom co mu Bůh na sebe dal)
řekl, bez hlasu navýšení
„líbat vám vlajku naseru“

stříbrný pták hned vážnost znal
(hned oholit se odebral)

ač--oficíři různě znalí
(dychtivé země výkvet sám)
netečnou kořist nakopali
než vysípaný skončil křik
hlasových polnic, okopali
boty, vojínům dali mžik,
ať jeho rectum škádlit jdou
šikovnou aplikací tam
když bajonet je do běla--
Olaf(na zbytcích z kolenou)
opakuje do zněměla
„nežeru co kdo podělá“

náš president jsa zpraven, vida
zatvrzelosti bez konce
uvrhl zbaběléhozmrda
do kobky, jeho do konce.

Krista(a Jeho soucit věčný)
Olafa s ním;chci poznati

převážně protože a sic
nelžou-li čísla, on byl víc
srdnatý než já:blond než ty.
