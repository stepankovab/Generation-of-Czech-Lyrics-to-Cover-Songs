MASKUJEM TVÁŘ

Maskujem tvář grimasou lží,
skrývá líc, oči stíní, mží,—
dlužný klam, lidstvu na dojem;
Vzdor ráně v srdci, s úsměvem,
úlisnost z úst se zahemží.

Pročpak by svět byl moudřejší
znát nás, slz, vzdechů snůžku vší?
Ne, ať zří jen, když s ohledem
maskujem tvář.

Přes úsměv, Kriste nejvyšší,
k tobě náš nářek z trýzně dští.
Zpíváme, ale pálí zem
do nohou, dlouhou cestu jdem;
Přec, ať svět sní, se konejší,
maskujem tvář!
