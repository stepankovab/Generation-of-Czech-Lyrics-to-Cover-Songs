HEDVÁBNÝ STAN

Ona, jak na louce hedvábný stan,
kde slunný zenit, letní vánek stih’
vysušit rosu, k obměkčení lan,
pročež se jemně, volně klátí v nich,
a její, v jádru pevná z cedru tyč,
s níž vzhůru k nebi vypíná svůj střed,
odráží duši, jež má k nebi klíč,
nedlužíc žádným z kordů, že jí zved,
nelpíc na žádném, volný je to svaz
nesčetných vláken, z lásky, z ohledů
souměrný okruh, růže pro kompas,
přec jemně táhne jeden, z důvodu
že jal jej kapric léta proudění,
z něj pouto cítí, lehké zachvění.
