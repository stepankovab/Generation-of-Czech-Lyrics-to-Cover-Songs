TEBE MÁM NEJVÍC RÁD

Ze čtenářek mám tebe nejvíc rád.
Jsi sexy-sečtělá, a jasně zříš —
Ach, tys ta pravá; stáda nechme stát.

Ať většině se zdá, že škádlím, snad,
začetla ses do srdce mého, víš:
Ze čtenářek mám tebe nejvíc rád.

Úlevu cítím, dlužno přiznávat,
že s uměním se pachtím k tobě blíž.
Ty jsi ta pravá — stáda nechme stát.

Z tvé reakce mám jasno, za odhad,
že tebe jsem víc bral, hned o to spíš;
Ze čtenářek mám tebe nejvíc rád.

Chápeš — imponuje ti, máš za klad,
že vím, kdy Horatio, Descartes již;
Ach, tys ta pravá. Stáda nechme stát.

Moc se mi líbíš — splín bych dával znát
kdyby nás osud rozdělil, jak mříž.
Ze čtenářek mám tebe nejvíc rád;
Nu, tys ta pravá: stáda nechme stát.
