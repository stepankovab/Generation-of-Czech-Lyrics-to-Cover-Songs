135

Ať ta má víc co chtít, ty máš co chtíč
svou Vilnici, a přesto Vilňáka,
já obdařen jsem dost, bych třímal klíč,
k tvé sladké voliéře pro ptáka.
Přej si, aby tvá Vila obsáhlá
závazkem byla dost pro Vilníka,
by jiná Víla Vílka nestáhla,
od plavé k pravé zpět ať utíká:
moře, co přetéká, déšť přijímá
nadmíru touží víc si dopřávat,
nevolky bohatá, tě zajímá
můj s to je, víc tvou Vilču roztávat.
    Nevpusť, ni zhurta ani s prosíkem,
    jiné, jen já přec tvým jsem Vilíkem.
