ZAHÁLKA

K čemu je život, štvaný svět,
když nejde postát, zacivět.

Čas postát, kde je strom či plot,
a zacivět jak ovce, skot.

Čas koukat, když jdem v podlesí,
kam veverka lup dala si.

Čas vidět za dne, přede tmou,
v potoku kupy hvězd že jsou.

Čas za Kráskou se otočit,
zírat, jak umí zatančit.

Čas počkat, až se usměje,
co oči začly dopřeje.

Smutný je život, štvaný svět,
když nejde postát, zacivět.
