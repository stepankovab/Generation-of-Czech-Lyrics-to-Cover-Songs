AKADEMICKÝ MALÍŘ HODNOTÍ IMPRESIONISTY

Impresionisté? Žháři paletou,
buřiči nevídaně jinačí.
Absencí kresby, mlhou barvitou
polychróma svých schémat roztáčí:
Žluč, citrón, zvadlá růže, mandarinky;
rumělka hnědne v náznak spálené;
peridotální samet zeleninky,
azuru pokrop, tóny zarděné.
V sienných tazích záblesk žlutých špic
zlatého ohně, fialový nach
promokvá okrem; oranžový špric
zažíhá šeřík, bleděmodrý prach.
Ovšemže — bez linií hranice
barva zvlčí jako zpustlá vinice.
