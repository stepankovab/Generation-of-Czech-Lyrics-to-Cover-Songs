SONET

Za starých časů černá šla ve stínu plavé
(Shakespeare, sonet 127)

Svět vidí v černé všepřítomný hřích.
Pařížský stylista nás nepřesvědčí,
prý působí víc chic, dá štíhlým švih,
přec bonviván ji nenosí, dost řečí.
V černém je odstaveno dítě, něha
a chápání, přes skromné oblečení;
Soucit se s barvou ztrácí, z pleti slehá.
Však kompromisy hnáno, žití činí,
ať sobolí a vraní je má maska.
Ať šero tvář a popel vlas můj halí,
za živa ať jen pán můj zrakem laská
shledaje jas můj, záblesk aureoly,
a tím — že uzná čistou — zatemní
zrcadla vzdor můj, skončí zmatení.
