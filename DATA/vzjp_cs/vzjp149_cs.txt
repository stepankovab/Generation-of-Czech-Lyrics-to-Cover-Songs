SONET XLIII

Jak já Tě miluji? Ať sečtu snad.
Do hloubky, délky, výšky vypětí
mé duše celé až, když v zakletí
strádám pro Jsoucno, ryzí Milost, lad.
Až po hladinu každodenní, hlad
v nitru, jež slunce, svíce osvětí,
volně, jak pravé k Pravdě tíhnutí;
čistě, jak odklon Chvály bez výhrad.
Já miluji Tě s vášní zanícenou
do starých smutků, dětské víře vstříc.
Jímám Tě láskou téměř poztracenou
u všech mých svatých — každý dech mých plic,
smích, slzy, život! — vůlí Bohem danou,
milovat Tě dál, nesmrtelně, víc.
