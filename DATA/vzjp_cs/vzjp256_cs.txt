PÍSEŇ POTULNÉHO ANGUSE

Do mlází lísek jsem kdys šel,
zchladit žár v hlavě, horké tak,
prut usek, z kůry obnažil,
vpich do bobule vlasce hák;
Když vířil kol let bílých můr,
a hvězd pel, jak těch můr, se chvěl,
bobuli jsem v potoka proud
vnořil, třpyt pstruha vylovil.

Odložil jsem jej na zemi,
rozdmychat oheň bych se jal,
tu hlas ze země zdál se mi,
že mne mým jménem častoval:
Místo něj, dívka, třpytivá,
v kadeřích jabloň ve květu,
mé jméno vyřkla, v spěchu, než
zmizela v jasu úsvitu.

Ač z vandrování již jsem stár,
po pláních, kopcích, krajích všad,
vypátrat ji jsem odhodlán,
políbit na rty, ručky brát;
S ní dlouhou travou, žíhanou,
jít, sbírat, než čas dokoná,
jablka luny, stříbřitá,
jablka zlatá, slunečná.
