JAPONSKÝ JAVOR

Tvá smrt, byť blízká, ta se unese.
Nebolí pozvolna se odevzdat.
Dech krátí se
jen nepohodlně. Odliv je znát 
všech sil, však dál přec myslíš, vidíš snad:

Ba víc. Kdy předtím viděls v tom
mrholení tu sladkou laskavost
pro skromný strom
co smáčí zahrad zídek cihlovost,
tolika komnat jantarový skvost?

Hojněji se soumrakem usedne
blýštivý lesk, co vzduch tak prosvítí.
Trvání bezedné.
Vždy s deštěm příštích dob se rozsvítí,
po mé teď době, mém teď prožití.

Javor od dcery je tu nová věc.
Na podzim hýří loučí ohnivou.
Vidět to přec
mám za úkol. K dohře mé oči zvou    
však život půjde dál, povede svou:

Dvojdveřmi vproudí lázeň do očí,
barevná záplava pak ať hrá dál
však mysl dokončí,
spálena vizí světa, který plál 
na závěr projasněný, skoncoval.
