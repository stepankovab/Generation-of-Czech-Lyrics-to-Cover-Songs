PODÉL PRŮPLAVU

Láskou-listnaté břehy a zelené vody průplavu vedeného v nich,
jež vlévají mi spásu; já, který činně živ
dle vůle Boží si libuji v návycích, banálních,
s přírodou bujím zase, tak jak jsem bujel dřív.
Jasné latě ukotvení, do třetice, vánek přidává
k páru na starém sedátku se líbajícímu
a ptáček co si sbírá vystlání hnízda Slova
výřečně nového, na pospas svému tepu třeštícímu.
Ó neotřelý světe, unes mne, očaruj v pavučině
bájných travin a hlasů bez konce z bučin znících,
nasyť zející hlad mých smyslů, daruj mi volnost maně
modlit se nerozpačitě ve slokách překypujících;
Neb tato duše dychtí být poctěna oblečením šatů nově tkaných
ze zelených a modrých vjemů a argumentů neprůkazně daných.
