KDO CHCE VŠEM VYHOVĚT

Stalo se, okolností kdysi shodou,
hle, starý se synem osla si vedou.
Okřik je pocestný, sousede drahý,
v hlavě, jak na oslu, nic? Trápíš nohy.
Nu, pravil starý, když lid dává radu,
nasednem na osla, chlapče, ty vzadu:
Harcují dál, ejhle smích, výtky víří,
ubožák, šunky nést na hřbetu, čtyři!
Takový útvar snad nebyl kdy spatřen;
osel v své podstatě panstvem je zastřen.
Hoch hbitě sesedl, bokem jde po svých,
další dí, páprdo, ty chceš být pro smích?
Takové dítě jen, slabé, to znavíš,
necháš jej trmácet, jen ať si hovíš;
na popud, otec a syn mění místa;
snad už všem vyhoví, nadozajista.
Zakrátko, horlivě hubuje paní,
rošťáku, co to je za počínání!
Musíš jet na oslu,  ať šedý otec
pěšky jen zdolá tvé ostudy kopec?
Jak jen všem vyhovět, uvažovali,
pak osla do plachty na záda vzali:
uznali všichni to, za dobrý vtip,
smíchu hned dvojnásob, nebylo líp.
Kdo chce všem vyhovět, získat všech přízeň,
po hojné vůli má poskrovnu sklizeň.
