IMPERÁTOR OD ZMRZLINY

Sežeň, ať přijde, balič doutníků
obřích, ten svalnatec, ať našlehá
kuchyňské šálky prostopášných žmolků.
Děvy ať lelkují si v šatech, těch
co nosí rády, kluci donesou
květiny v měsíc starých novinách.
Ať jest je završením zdánliviny.
Jediný imperátor je ten od zmrzliny.

Vem z prádelníku z jedlového dřeva,
beze tří ze skla boulí, prostěradlo,
kam kdysi vyšila si vějíře
a prostři tak, ať zahalí ji tvář.
Chodidla zkornatělá ať si trčí, znak
jak studená je, němá natvrdo.
Pusť lampu upřít kužel světla siný.
Jediný imperátor je ten od zmrzliny.
