ZVOŇ, REJI ZVONŮ

Zvoň, reji zvonů, v nebe div,
v oblak let, světel zmrzlý jas,
 že tu noc rok opouští nás,
nebraň mu, zvoň, že dost byl živ.

Odzvoň všem starým, vyzváněn
buď nový, zvoňiž v sněžnou pláň:
Rok chce pryč, tak proč truchlit zaň,
odzvoňme faleš, s pravdou ven.

Odzvoň už žalu, co vzal dech
pro ty co s námi nejsou víc,
spor kdo co má a kdo zas nic,
vyzváněj rovnost lidí všech.

Odzvoň té vleklé kause, dost,
všem mezi partajemi hrám,
přizvoň už noblesnější tam,
čistý klad, žádnou ohavnost.

Odzvoň vší nouzi, nutkání,
soudobý chlad, bezbožný vztah,
dost už mých veršů na marách,
zvoň lepším pěvcům vítání.

Odzvoň už nadřazení vliv,
pomluv a záští spolčení,
zvoň pravdy s láskou sloučení,
zvoň každý, dobra žádostiv.

Odzvoň už chorob hnusný slet,
po zlatě chtíče úzký směr,
tísíců bitev nepoměr,
příměří zvoň, na tisíc let.

Zvoň sem té vůle člověka,
se srdcem, dlaní pohostit;
zvoň odsud temno vyhostit,
zvoň návrat Krista, zdaleka.
