ZLAT!

Zlat! Zlat! Zlat! Zlat!
Jasný žlutý tvrdý chlad
lit, ryt, bit, pod lis či mlat,
těžko sehnán, lehce vzat,
ceněn, směněn, výkup, plat,
kraden, půjčen, zhýřen, vňat,
mladým nanic, stářím jat
na lem pohřebiště, v šat;
krm pro zločinecký hlad.
Zlat! Zlat! Zlat! Zlat!
Dobrý, zlý na tisíckrát!
Jak se mnohoznačně tváří,
spása — zkáza — kletba — dar  —
srovnej výraz mincí pár:
tu Královny Bětky tvar,
tu zas krvelačné Máří.
