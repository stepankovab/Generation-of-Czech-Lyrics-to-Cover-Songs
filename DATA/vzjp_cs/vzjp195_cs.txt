NADPIS

Hleď na mou tvář; jménem jsem Zdalipak;
též zvaný Nic-už, Pozdě, Sbohem-vám;
slyš mrtvé moře z lastury mé, dám
ji k nohám Žití z vřavy pěn ti, vrak;
a očím zrcadlo, v němž shlédne zrak
díl živé Lásky dřívější, jenž klam
je nyní, stín, nesnesitelný sám,
koncovek nevyřčených chabý lak.
Hleď jak jsem nehybný! Až mihnutí
v okamžiku, tvé duši na úžas
Klidu, jenž křídly tiší vzdechy as,  —
zříš úsměv můj, otočit vynutí
vizáž tvou k mé, uchvátí srdce ti
nespících očí chlad, pamětný jas.
