JSEM

Jsem — čím už, všem je skryto, lhostejno;
neznámý, ztracen v známých paměti:
Sám v sobě sahám až na vlastní dno —
bol zčeřen, kalný, stoupá ve změti,
jak stíny v lásky dušném soužení
přece jsem, živ — jak páry sražení

do prázdna, kde zní pohrdání řev,
do živlu moře probuzených snů,
kde netečné je   žití, bez úlev,
jen ztroskotání veškerých mých dnů;
kde jsou ti, co nejmilejší byli,
cizí — nad druhé se odcizili.

Chci tam, kam dosud nikdo nevkročil,
kde dosud nezněl ženský smích, ni pláč,
tam s Bohem, Stvořitelem svým bych byl,
a spal jak v dětství sladce, nedbal nač,
netížil nic, jen zem, obklopen travou,
nezatížen — jen klenbu nade hlavou.
