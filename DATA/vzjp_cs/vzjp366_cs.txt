NOEL

Ponurý, šerý, včera svět:
Měsíce, hvězd byl prost,
Sál temný zbaven zpěvných vět,
A v ohništích jen kost.
Ve větvích vichr vlál jak z vln,
Přes zuby štítů vlál
Mrazivě svištěl, nesvázán,
Tu z pochvy meč se dral.
Pán sněhů svoji hlavu zved ;
Plášť dlouhý, bledý zdvih
Přes burácení prostřel hned
Na horách, v údolích.
Oslepil svět, dal větvím tíž,
Rozdivočel sled cest :
Tu mračen závoj rozťal již,
Syn Boží zrozen jest.
Prastarou klenbu, nebes báň
Probodl dálný svit ;
Hvězda tu, bílá, jasná naň
Přišla si posvítit.
V ten temný kraj, čas zrození,
Tu hlas se náhle vzal :
Všech zvonů v Nebi na Zemi
Půlnoční hold by vzdal.
Marie dole zazněl zpěv :
Za světa hlas se nes
Skrz mlhy, horský sněžný krov
Až do Ráje se vznes,
A mnohé zvony rozechvěl
V Nebeských věžích dál
Jak lidské panny zpěv dál zněl,
Její syn Nebes Král.
Šťastný pak tuto noc je svět
Má ze hvězd svatozář,
A v sálu smích lze uvidět,
Kde červená plá zář.
Zvuk zvonů Ráje dál se dme
Křesťanství zvonů hlas,
Gloria spolu zpívejme
Bůh přišel mezi nás.
