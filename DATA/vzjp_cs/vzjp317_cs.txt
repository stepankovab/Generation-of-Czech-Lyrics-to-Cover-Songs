DOKLAD HODNOTY

Vítězství dosvědčí že máš svůj um,
porážka, žes houževnatý;
slaboch se holedbá, vděk úspěchům,
když je hůř, ukáže paty.
Pročež tvou srdnatost, odvahu, zápal,
nezkusí bezmračné nebe,
nýbrž jak ustojíš, když svět tě zkopal,
skleslost, zda ubíjí tebe?

Bloud zdá se moudrým, když cesta je znát,
kudy, kam, když vede dráha,
Rozhodnost poznáš, když je oč se bát,
jak koná ten, který váhá?
Důkaz, že věří si, v kuráži znej,
když jeho úděl je tristní;
způsob jak strpí bol, nestrpí jej,
ukáže barvu, mu vlastní.

Měřítkem chlapa je, co je s to snést,
pro věc, jež správná je, ryzí
a jak dlouho vytrvá sám, na svou pěst,
když v boji beznaděj sklízí?
Davy jsou těch kteří k vítězství běží,
kde šrámy nehrozí žádné,
skutečný vůdčí typ působí svěží
a rozdává sil, nežli padne.

Jde o to jak čelíš všem přesily šikům,
takto tvá kuráž se zváží,
a vzdor který ukážeš štěsteny trikům
a ranám, ten určí tvou ráži.
Vítězství stvrdí tvé schopnosti v díle,
však tenké má pozlátko, chvíli,
když není zároveň důkazem vůle
a strádání, na cestě k cíli.
