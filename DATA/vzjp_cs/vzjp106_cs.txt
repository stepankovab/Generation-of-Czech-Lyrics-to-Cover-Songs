ÓDA:
ZÁBLESKY NESMRTELNOSTI
ZE VZPOMÍNEK NA RANÉ DĚTSTVÍ

V těch dobách louka, háj, potůček ten,
zem, ba i vše běžné na pohled,
v mých očích jen
neslo háv nebe, osvícený vzhled,
vznešenost čistoskvoucí jako sen.
Už není svět jak dříve bývával; —
ač pátrám, zrak se pne,
za noci, dne.
Co dřív jsem viděl neshledávám dál.

Ač duha je tu zpět,
a růže krásný květ,
a luny zářná moc
obhlížející čisté nebe všad,
vody, v nich hvězdná noc,
v nich nádhera a lad;
slunce pak zrodem vznešenosti zas;
přec vím, i kdybych procestoval svět,
že se z něj vytratil té slávy jas.

…
