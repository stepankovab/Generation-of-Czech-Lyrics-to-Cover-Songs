IRSKÝ LETEC PŘEDJÍMÁ SVOU SMRT

Svůj osud potkám, to vím jen
tam v mračen výši, kde mám stráž;
ni k protivníkům záštipln,
ni ke chráněncům laskav až;

Kiltartan Cross za rodný kraj
mám, krajany z té chudoby,
až po všem, horší nepoznaj
a polepší si, rádoby.

Ni dluh, ni zákon rozkázal
bych válčil; řečník, bujný dav,
jen náhlý elán sám mě vzal
do nebes bouří, bez obav;

Zvážil jsem, dal si záležet,
zda marnit dech mám dál být hrd,
je za mnou spousta marných let
a protiváhou žití, smrt.
