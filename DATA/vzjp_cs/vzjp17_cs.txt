XLV

Stella zří často výraz ubohý
můj, když tvář mi chmur bouře zakryje,
byť ví mých útrap příčinou že je,
nevzbudí soucit, stav můj neblahý:
  nedávno ale, slyšíc příběhy
o lásky dvojici, byť nezná je,
soucit se dmul jí v hrudi, vrhaje
jak z oceánu slzy na břehy.
  No tak, když Fikce umí vykreslit,
ač zdáním, nesvázané vcítění,
než úděl služebníkův zpochybnit,
považuj, milá, mne jen za čtení
    o lásce tragické, milou jsa odvržen.
    Já nejsem já: lituj mé zkazky jen.
