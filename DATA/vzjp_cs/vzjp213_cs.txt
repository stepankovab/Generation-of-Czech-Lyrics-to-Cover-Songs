
Aj loďka slunným nebem plová
Ležérně, snivě zahálková
Idyla, pozdně červencová —
Co s trojicí zde dětských tváří
Entuziasticky co září,
Povědět příběh snad se zdaří—
Leč slunce slábne, bledě zlatí:
Echo i vzpomínky se tratí:
Až podzimní mráz léto zhatí.
Stále je se mnou, jako víla,
Alice pod oblohou, milá,
Nevidná bdícím ač by byla.
Což děti, chtějí slyšet dále,
Entuziastické neustále,
Laskavě blíž se tulí, malé.
Idyla v divotvorné říši,
Dny snivé dál se snícím píší,
Dřímot jen konec léta ztiší:
Epocha dlouze s proudem splývá —
Ležérně zlatavá a snivá —
Lad žití – zdání, zda jen bývá?

… s počeštěným akrostichem …

Aj loďka slunným nebem plová
Ležérně, snivě zahálková
Elise, pozdně červencová
Na ní, v trojici dětských tváří
Křišťály upoutané září
Ať příběh darovat se daří
…

Leč slunce slábne, bledě zlatí
I ozvěn vzpomínky se tratí
Dny podzimní, mráz, léto zhatí
Dále je se mnou, jako víla
Epocha slunná, snivá, milá  —
Leč k nevidění, zda kdy byla,
Leží snad v říši divů s vámi
Odlesky zdržují ji hrami  —
Volně přec pluje zátokami  —
Á život — sen jen mezi námi.

