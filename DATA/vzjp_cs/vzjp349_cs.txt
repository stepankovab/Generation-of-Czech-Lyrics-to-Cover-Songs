PŘÍHODNÁ CHVÍLE

Je už příhodná chvíle, usuzuje,
je po jídle, a ona lehce zívá,
on se jí snaží získat, laská, zuje,
což od něj připouští, byť nevyzývá.
Rozjařen, odhodlán se sápe na ni;
Slídivým prstům nebrání se ještě;
Ješitný tak, že nedbá neroztání,
netečnost má za uvítání, třeště.
(A já Teiresiás jsem všechno předtrpěl
odehrané tu na divanu, loži;
Já, který v Thébách pod zdí sedal, šel
jsem v podsvětí dál s umrlými, doživ.)
Pusinkou pak ji poctí domněle,
a po schodišti tápe ztemnělém…
