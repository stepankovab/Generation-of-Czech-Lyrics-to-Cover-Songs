POSLEDNÍ SLOVO

Tak pojďme dál: už na dosah je noc;
den sedřen, odsud ptactvo odletělo;
sklidili jsme, co božstvo vysázelo;
zoufalství, smrt; nad krajem temna moc
dumá jak sova; nechápeme víc
smíchu a slz, neboť my znali jen
jak vršit pýchu: marnost planých změn
hnala nás, tlupu, pokřivené ctíc.

Tak pojďme dál, tam kamsi v cizí mráz
ve Prázdna Kraj, kde dobří s havětí
najdou cíl snah, a staří poklid zas,
bez lásky, bázně, tužeb závěti.
Spoj dlaní vrásky! Náruč země pros,
znavená srdce ať v prach obrátí.
