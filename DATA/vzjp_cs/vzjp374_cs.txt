HYMNA ODSOUZENÉMU MLÁDÍ

Umíráčků proň na porážku je tu?
Jen hrůzostrašná zloba kanónů.
Jen drkotavé kokty kulometů
vychrlí modlitby jim, bez zvonů.
Bez prázdných gest a přání, bez výsměchu,
bez hlasů truchlících, jen chóru děs  —
ječících střel co kvílí na útěchu;
Snad trubač po nich z krajů volá kdes.

Jakápak na cestu jim světla svítí?
Ne v chlapců rukou, v očích jejich svící
záblesky svaté, sbohem dávající.
Bleď dívčích čel buď rouškou jejich žití;
Jich trpělivá věrnost navždy, květ,
a soumrak, zvolna, závěs naopět.
