AMOROVA PŘÍZE

V kouzelné přízi vlasů tvých je skryta
zář i nádhera antického světa;
i úděs komety zlatovichřičné kštice;
písní, jež večerní vzduch zlatily, notujíce
když hvězdy nebeské hlásaly blaho svoje.
Žár jenž vzal nebetyčnou slávu Tróje.
Bakchantek vatra jarního země-rozhřívání;
myrrhový plamen smrti i zrodu přání
fénixe duše; sprška hvězdojasná
až do kobky, kde dlí Danaé krásná...
V kouzelné přízi vlasů tvých je skryta
zář i nádhera antického světa.
