NEKULTIVOVANÝ RÝMOVAČSVÝM KULTIVOVANÝM KRITIKŮM

Přemož vší nedbalost, nouzi, i chvění  —
probij se skleslostí v duši;
Proraz si cestu až k jakémus jmění,
svět ti dá úsměv, jak sluší.
Prahni však chlapče, po šanci víc znát  —
šanci, již Osud ti zradí;
Diplom si získej kde Život zříš plát,
hned spousta moudrých ti radí.
Přátelé zběhlí! Jak pozdě tu jste
s cestičkou metenou, zvací;
Osudu stezkou já bil se, jsem zde,
a půjdu dál sám, bez pomoci.
Mám brány fakultní otevírat
před sebou, na Žití trase?
Netečný k Lásce a Zášti být snad,
nemaje vzdělání, zdá se?

Tápete po Pravdě v neživé řeči  —
v prachu pod špičatou věží!
Znáte snad směry cest našinců, něčí?
Ponětí máte, kam běží?
„Toto si přečíst mám, odsud až tam,“
psát, jak se kultovně sluší?  —
Přečtu si knihu, již vyberu sám,
budu psát, jak srdce buší!

Horlivě káráte řádek mých slov,
kam celou duši jsem vkládal:
Ostříží zrak šel na pomlčky lov,
tam kde prý středník se žádal  —
Ke smyslu slepí jste. To má být, zvaž,
závažný důvod výt s vlky?
„Nedouk?“ Naučil jsem se až až,
než si brát pedantů plky!

Proč mám být z těch, kteří způsob svůj změní
k čemus, co který z vás velí?
Přináším odvahu živého dění,
sdílím, co půl světa tmelí;
Žijte si dál ve svých kultury sálech,
kde žvanit, remcat a rýpat:
Dřív, než váš hlas by dál od školy doleh,
radím, nám z cesty bych vypad!
