OTEC WILLIAM

‚Jsi starý a docela bělovlasý‘
děl mladý muž otci Williamu,
‚však na hlavě trvale stojíš, zda si
připouštíš, že jsi zvrácen, k čemu?‘

‚V mládí,‘ děl synovi otec, ‚já samý
soudil, že mozku to škodí:
dnes vím, že zmizel mi, i s pochybami  —
čel-státníkům což se hodí!‘

Odvětil jinoch, ‚jak řek jsem, jsi starý,
tlustý jak bečka jsi, nuže,
saltovat ve dveřích pozpátku, jarý,
co k tomu pohnout tě může?‘

‚V mládí,‘ děl vševěd, co šedé měl třásně,
‚končetiny, než by sešly
jsem vzpružoval mastí až vláčné jsou krásně  —
za šilink pixle — dvě chceš-li?‘

‚Jsi starý‘ děl výrostek, ‚tvá ústa zhostí
se sotva jen husího sádla;
však z husy nenechals zobák ni kosti,
jak to tvá žvýkadla zvládla?‘

‚Mládí,‘ děl otec, ‚trávil jsem správně,
případy před ženou hájil;
a čelistní svalstvo tím posílil hlavně,
dodnes, tak proč bych to tajil?‘

‚Jsi starý‘ děl mlaďoch ‚a kdo by měl za to,
že dosud máš zrak jako kdysi;
však úhoře na nose nést nastojato  —
jakpak, že tak obratný jsi?‘

‚Na troje otázky dal jsem ti odvěti,‘
otec děl, ‚tak nebuď drzý!‘
Copak mám tohleto celý den strpěti?
Zkopu tě se schodů, brzy!‘
