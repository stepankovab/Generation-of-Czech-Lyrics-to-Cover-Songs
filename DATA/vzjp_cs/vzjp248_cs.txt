SONET

Podobo čistá, číše dávných dob
 básníka čirých úvah poklad, vjem,
 kleneš se, klenot, samý drahokam,
 klenboví tkaných rýmů, bez ozdob,
přes okraj perlíš, vizí přetékáš,
 o co víc mám se cítit troufalou
 vlévám-li verše, rukou neznalou
 ve tvůj tvar spanilý, jímž vynikáš?
Po dokonalém prahnou srdce dál,
 a v tento kalich, posvátnou tu věc
 Petrarch a Shakspere, Shelley víno dal  —
tak přijmi slzy neúspěchu přec
 (z mých hroznů vše), když už se ve mně vzal
 sen dosvědčit tvou svátost nakonec.
