CESTA NEZVOLENÁ

Dvě cesty loučily se v žlutém lese:
nerad že nemohu po obou kráčet
zároveň, rozpolcen, dlouho tam stál jsem,
po jedné hleděl až kam bych za nosem
došel, než začala v houští se stáčet;
pak zvolil druhou, též dobrá se zdála,
snad lepší nároky přece jen měla,
zarostlá travou, o kroky víc stála,
ačkoliv obě dvě byly dost zmála
ušlapané, vlastně obdobně zcela;
v to ráno obě se podobně linuly
pod listím, nebyly zčernale nahé.
Vždyť první nechal jsem na jindy! Ačkoli
cesty mne jistě spíš odvedou do dáli,
sotva jen vrátím se po cestě druhé.
Na toto přijde řeč s povzdechem — až
v dalekém budoucnu, daleko odsud:
Dvě cesty loučily se, a já, zvaž  —
zvolil jsem. Tu méně otřelou raž,
usoudil jsem, a tak vybral si osud.
CESTA NECESTA

Les žlout. Já na rozcestí stál
a na rozpacích, rozpolceně,
jak já jen jeden mám jít dál,
strnul jsem, okem sledoval
jednu z cest mizet v houští stěně;
Pak vybral druhou, rovnocennou,
snad její nárok spíš mne zval
svou travnatostí nedotčenou,
byť provoz, tou či onou stranou,
obdobně obě vyšlapal.
Oboje zrána ještě tajil
listí krov, nerušeně lpěl.
První až jindy, jsem si hájil.
Znám svět, jak cesty sám by spojil,
sotva kdy tudy zpět bych šel.
Až v duchu návrat, s povzdechem,
někdy za mnoho, mnoho let:
K rozcestí, v lese zažloutlém  —
neběžnou cestu zvolil jsem
a o tu šlo, dál, přemýšlet.
