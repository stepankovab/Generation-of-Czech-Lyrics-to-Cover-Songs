PROCITNUV CÍTÍM HRŮZNOST TMY, NE DNE

Procitnuv cítím hrůznost tmy, ne dne.
Ó kolik temných hodin trvá nám
už noc! cos srdce už zašlo zřít; až kam!
a musíš dál, až svit táhlý se rozžehne.

Svědectví dávám. Važ slov ode mne,
z hodin věz roky, žití. Můj lament sám
štká, jak sled mrtvých vzkazů co posílám
drahému žijícímu v dáli, až obludné.

Žluč a pal žáhy jsem. Propastný Boží soud
mi chutná hořce: chutnám vlastních vad;
prokletí kostí, masa, až kypí krev.

A duše sebekvasná kysne. Vnímám zač
jsou zatraceni druzí, neb jejich karabáč,
jak můj, bude upocené jáství; i horší jev.
