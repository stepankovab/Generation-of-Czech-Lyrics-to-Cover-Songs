HUMŘÍ ČTVERYLKA

„Zrychlíte?“ treska šneka oslovila na dotaz,
„Ta sviňucha co je za námi mi šlape na ocas.
Hleďte, jak humři s karetami už tam chtějí být!
Na stepování lační jsou – chcete si zatančit?
Chcete, proč ne, chcete, proč ne, chcete si zatančit?
Chcete, proč ne, chcete, proč ne, chcete si zatančit?“
„Nemáte ani potuchy, ta dávka pohody
až nás pak spolu s humry hodí do moře, do vody!“
Šnek však na to děl „Dálka, dálka!“ hledě úkosem –
poděkoval tresce, že však tančit nejde sem.
Nechci, nelze, nechci, nelze, nepůjdu zatančit.
Nechci, nelze, nechci, nelze, nepůjdu zatančit.
„Jde o to, kam až zajdeme?“ šupinka odvětí.
„Je z druhé strany druhý břeh, to mějte v paměti.
Oč od Anglie odplout je, oč k Francii přikvačit –
Tak milý šneku, žádný strach a pojďte si zatančit.
Chcete, proč ne, chcete, proč ne, chcete si zatančit?
Chcete, proč ne, chcete, proč ne, proč ne si zatančit?“
