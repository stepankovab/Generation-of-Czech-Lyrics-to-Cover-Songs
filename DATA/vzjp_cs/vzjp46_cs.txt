SVÉ PANÍ ALŽBĚTĚ, KRÁLOVNĚ ČESKÉ

VY sporé krásky, noční tmou
co chaběji náš sytí zrak,
spíš počtem, nežli září svou,
běžný lid nebe; co vy pak
    až Slunce vyzdvihne svůj znak?
Vy lesní pěvci podivní
Přírodě trylkujíce své
nesrozumitelně nevlivní
jen slabá sláva; co vy k té
    co Filomela rozezní?
Vy fialky co první si
honosný purpur nesete
jak panny roku procesí,
Jaro si přivlastňujete;
    co vy když Růže vykvete?
Tak, kdo mou Paní objevil,
forem i krás všech duševních,
Královnu z ctnosti vyvolil,
řekni, jak zapřít že je z nich
    vrcholem, ze všech nejvyšších?
