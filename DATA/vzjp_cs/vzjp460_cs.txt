POSTSKRIPTUM

A někdy najdi čas, vydat se na západ
do County Clare, po břehu Flaggy Shore,
v září či říjnu, když tam vítr sraz
má se světlem, vstříc jdou si naproti
na straně moře, pěn a třpytu běs,
tam zas ve vnitrozemí v kamení
jezera lad, břidličně šedý lesk
rozžíhán přistáváním hejna labutí,
těch peří pocuchané, bílé na bílém,
těch dospělácky neoblomné hlavy,
zasuté, klenuté, pod vodou slídící.
Chyba, mít za to, že to vystihneš,
či zachytíš. Tys tu jen mimoděk,
spěch  skrz nějž míří, míjí, vlastní, cizí,
když měkké šťouchy na bok autem hází,
a srdce zaskočí, dokořán rozdují.
