PITÍ

Žíznící zem polyká déšť,
dál a zas lační, hledá též;
Rostliny vysávají zem
trvale, svěžest k duhu všem;
Samotné moře (ačli, hle,
přec nemá hrdlo vyprahlé)
deset tisíc řek polyká,
plných, až číše přetéká.
Kvapící Slunce (co má tvář
jak od pálenky, samou zář),
odsává moře; Slunce zas
napájí měsíc, hvězdný pás:
Ti pijí, tančí, osvíceně,
celou noc, bujně, rozjařeně:
Příroda nezná střízlivost,
přípitků na zdraví všad dost.
Tak naplň bowle hojný břich,
naplň tu sklenky — pročpak bych
strpěl všech pití, suše ret?
Proč, mravokárci ? Sem s tím, hned !
