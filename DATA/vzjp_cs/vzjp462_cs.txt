VÍTR VÍ

Kolikpak cest musí projít si muž
než může mužem být zván?
Co moří překřížit bělostný pták
než v písku spát, pochován?
Kolikpak ještě dělových střel
než je jim let zakázán?
To příteli můj, to vítr jen ví
To ve větru vlá, vítr ví

Kolikpak let může dál hora stát
než moře i ji rozpustí?
A kolikpak věků má lid živořit
než volnost smí znát, bez pastí?
A kolikrát smí člověk odvrátit tvář
jen s přetvářkou osleplosti?
To příteli můj, to vítr jen ví
To ve větru vlá, vítr ví

Kolikrát vzhlédnout tam nahoru má
než samotné nebe muž zří?
A kolikpak uší má zapotřebí
než uslyší pláč svých bratří?
A kolikpak úmrtí mu postačí
než marnou smrt uspatří?
To příteli můj, to vítr jen ví
To ve větru vlá, vítr ví
