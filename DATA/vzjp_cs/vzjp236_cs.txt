LIBERTATIS SACRA FAMES
(Posvátné po svobodě prahnutí)

Ač k demokracii mám vštípen cit,
a republikánství mám nejraděj,
kde každý je jak Král, a žádný nej-
nad druhé není korunován, kvit,
vzdor módní snaze na Svobodě lpít,
raděj ať Jeden vládne, poslušným,
než volnost demagogům hlomozným
všanc nechat, anarchií políbit.

Pročež je nemám rád, ty nectných ruk
co sází rudé vlajky v ulicích
bez pravých pří, buranské vlády tlak,
Umění, Úcta, Čest, vše ztrácí dech,
krom Zrady, dýky značící ten cech,
či Vraždy v stopách tiše zbrocených.
