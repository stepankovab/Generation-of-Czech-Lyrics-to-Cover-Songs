XXX

MÁ milá je jak led, a já jak žár;
  čím to, že roztát její velký chlad
  nesvedu svody vzdechů, vroucích par,
  zatvrzelá tím víc čím k ní chci plát?
Jak to, že když jsem žárem planoucím
  nezastaví mne, srdcem zmraženým:
  jsem o to víc plamenem horoucím,
  že žár můj sálá, prahne s toužením?
Co snad je úžasnější sdělení
  než že žár taví, přesto tuží led:
  a led, sic ztuhlý chladem k omdlení
  rozjiskřit oheň sám má za výhled.
Taká je moc jen lásky v něžné duši,
  že umí přeměnit co nepřísluší.
