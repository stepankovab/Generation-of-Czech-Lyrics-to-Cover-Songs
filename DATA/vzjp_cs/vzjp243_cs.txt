Ó, KÝ MLADÝ VINÍK TO JE

Ó, ký mladý viník to je, s pouty na rukou?
Co chtěl, že naň hrozí pěstmi, zadušeně řvou?
Pročpak taký provinilý výraz nese si?
Však ho vedou za ten vlasů odstín do basy.

Hanbí lidi, na palici kšticí nelibý;
Byly časy, za pačesů barvu visel by;
Pověsit je málo, bičem z kůže ať jej dřou
za ohavnou barvu vlasů, nepopsatelnou.

Ač se tolik snažil, a tak notně zaplatil
košatinu ukrýt, přijatelně přibarvil;
Čapli nuznou čapku, jen ať světem zírán jest,
za tu barvu vlasů dostal spravedlivý trest.

Těsnit deht a koudel, nohy na šlapací mlýn,
lámat kámen na Portlandu, mráz a hic, ne stín,
aby, mezi dřinou, každou chvíli litoval
barvy vlasů, Stvořiteli svému huboval.
