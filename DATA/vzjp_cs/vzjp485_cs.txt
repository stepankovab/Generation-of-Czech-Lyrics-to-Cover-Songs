PŘÍSAHAL JSEM

Přísahal jsem nahotu a v kůži své se skryl.
Přísahal jsem nevinnost; můj těžký hřích to byl.
Přísahal jsem pietu. Směs bohů k nevíře
mě vedla slib ten zašmelit za příslib kacíře.
Přísahal jsem záhadu; a vystopoval sebe.
Přísahal jsem abstinenci všeho, vyjma tebe.

Přísahal jsem pravdu, lež; šel proti sobě sám.
Přísahal jsem včerejšek. Je zítra už, se ptám?
Přísahal jsem vítězství, tím válku prohrát sved.
Snad přísahal jsem jistotu, však nedám na to jed.
Přísahal jsem nešikovnost; skolil mě tvůj lad.
V náruči tvé, v extázi se učil přísahat.

Přísahal jsem mučení, však bolest necítil.
Přísahal bych šílenství, jen kdybych soudný byl.
Přísahal jsem unáhlenost; kvůli sázce v spěch.
Přisahal jsem sebevraždu, než dozoufal dech.
Přísah slíbil milion; jen díl z nich naplnil.
Přísahal jsem osamělost, vliv tvůj podcenil.
