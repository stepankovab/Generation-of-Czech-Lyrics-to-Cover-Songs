BRATRU GEORGOVI

Toliko kouzelného dnes jsem zřel:
Slunce jak líbá z očí Rána slz; —
vavřínů špalír, ověnčenou hráz,
již zlatým chmýřím večer nakláněl; —
oceán širý, v modrozeleň hrál,
lodí, skal, slují, přání, bázní hlas,
tajemný tak, že kdo jej slyší as,
co dál, co bylo, jen by přemítal.
Tu právě, Georgi, psaní napomoci,
ze záclon jemných Luna nakukuje,
v hedvábí tenkém, jak za snubní noci,
kde v náznacích jen hrátky tušit přeje.
Však beze společenství s tebou v duchu,
po krásách nebe, moře měl bych tuchu?
