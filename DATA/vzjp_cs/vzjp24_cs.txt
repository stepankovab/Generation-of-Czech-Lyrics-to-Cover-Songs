KE KAMENI MUDRCŮ

Nebeský Plášť, Přírody rozsévače,
zahalí dva; však další před zrak staví:
V nich Sémě Těles podružných se krčí
ukryto, ročně Jarý výskyt slaví,
zatímco Hlína s Vodou Počíná,
bez péče starostí je Sušina.

Není nad tok, než ten co tiše mele,
pevnější Nerost, než dá trojí zžeh:
Čerstvější Vítr, než po směru vůle;
Přínos, nad střídmý, zahloubaný střeh,
než Vzduchu na prach šťastné vyschnutí,
jenž dá ti odpočinout v prahnutí.

I tak ti návěst dám, než splést se dost,
šlechtit svou Zem se, čpící Vodou, hnát,
pak tam, kde Foibův je samotný chvost
v poledne vidět, dbej své mísit rád:
Nezáří nic, kde schází jeho svit,
nejdřív mít lesk, s ním žár zdvojnásobit.

Ať zváží cestu vést, kdo cest by znal
jež razí moudrých k Olovnici vztah,
kdež první, zřejmý cíl bys snadným zval;
druhý je těžký nalézt, perných snah.
Jen tyto možnosti, v nichž nalezni,
kdež Apolón svou harfu rozezní.

Za vzor buď BŮH, jenž Nebes klenbu pnul
z odlesků ctností, všudy-směrný roj,
kdež hybatel, jenž všechno vyklenul,
má v hrsti ctností veškerenstva Spoj:
Pročež, pak prosev Esencí lze zvát,
držíc vše, čistým Panenstvím je znát.

Pamatuj též na Bohů početí,
na Rod a jaké Otce jací mají,
dbej Životy jich, Panství poznati,
a Způsoby, jež patří k jejich Kroji;
když budeš umět, vědět co a jak,
mudrci neodmítnou tě, jen tak.

Pokud má Nauka se mozku cizí,
pak jsem nic neřekl, byť spoustu věcí:
Vpravdě mi nešlo o zisk, v snaze ryzí
sepsat ty řádky zde: nepíšu přeci
jak na lov Raků, lepší plody zrají
a je čas česat, když to časy dají.

Snad řekneš (druhu), jaká to tu změť?
Odpovím, staré Léčby naučení:
Přestože bys již tisíc Svazků sčet,
v ohledu tomto, Marné poučení:
Můžeš být slepý dál, mne Bloudem zvát,
však navždy chloubou Nauk svých, zde Řád.
