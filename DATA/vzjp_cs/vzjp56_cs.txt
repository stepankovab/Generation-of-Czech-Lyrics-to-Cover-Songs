ZBOŽNÝ SONET X

SMRŤ nezpychni, názvy se honosíš,
  být mocná, hrozná není sudba tvá:
  Ti, které míníš že jsi převezla
  nemřou, ty chudá; ni mne neskosíš.
K spánku a odpočinku příslušíš,
  slast v nich, tak z tebe větší vyplývá;
  časně, kdo dobrý, s tebou chodívá,
  klid kostí, v duši získá o to spíš.
Otročíš šanci, králům, bídníkům,
  jed, válka, nemoc s tebou živoří,
  však mák či lektvar spánek podpoří
nade tvůj úder; pročpak povyku;
    po krátkém spánku navždy vzhůru my,
    smrt svržena: smrť, zemřeš před námi.
