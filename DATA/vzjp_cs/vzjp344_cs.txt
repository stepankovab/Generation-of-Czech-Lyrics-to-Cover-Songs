U PAMÁTNÍKU PADLÝM

Princ Temnot o svou hůl se opíral,
před Památníkem, prostovlasý stál:
stál ve vší úctě, se vší skromností,
modlitbu jsem jej slyšel pronésti.
‚Pane, ať Pomník padne v zapomnění,
ať zas v nich vzklíčí chybné závěry;
zas pojmou válku jako očištění,
na důkaz síly žití, prověry;
ať lidstva od přírody snaha měnit
hranice Evropy, ó Mocný, posílí;
vyzdvihni v jejich srdcích sílu plenit:
korunuj Mír mstou, oslep úsilí.‘
Poklonu Kenotafu složil Temnot Král.
Když odcházel, já slyšel jak se smál.
