ÓDA K ÚMRTÍ OBLÍBENÉ KOČKY

Na boku vázy, oblých stěn,
kde čínský um byl vypálen
v azuru, květin lad;
Žíhaná skromnost dojímá,
kde klimbající Selima
hledí do lůna vod.

Ocas, dál bdící útvar jen,
kulatá tvář, vous z bílých pěn
packy ze sametu,
kožich, co želvy vzorek má,
oušek čerň, očka zelená
zasněna, přede tu.

Dál hleděla by, tok se hnul,
dvou ladných forem záblesk vplul,
potoků génií,
jsouc obrněné v nachu tak,
ač purpur dominuje zrak,
i zlatá probíjí.

Tu Nymfy úžas, zírání
vousku kmit, drápek, zívání
ne z nudy, rozvička,
natáhne pracku, co to dá.
Kterápak zlatu odolá?
Má dost ryb, kočička?

Troufalá! Zisku na dohled
napřáhlá, natahuje hřbet,
přehlíží předklon snad,
(Štěsteny škleb má špatný vkus)
po kluzkých vázy stěnách skluz,
po hlavě do vod pád.

Osmkrát hlava nad vodou,
všem vody bohům mňouká svou
prosbu o spasení,
Delfín ni víla netuší,
kluk ani slečna neslyší
miláčka doznění.

Tu příklad berte, milé mé,
je pozdě když se uklouzne,
šetřte své náruči.
Ne vše váš zápal zaslouží,
ač oči, srdce zatouží,
lesk zlato neznačí.
