Jak ledňáčci vzplanou, vážky zažíhají;
přes kraj kruhů tůní rozezněných
skal: strun ozvuk, zvonů zavěšených
smyčce řeční jazykem co znají;
smrtelníci, v tom se podobají:
hlásí o svých vnitřních vyslancích;
osobně o sobě; to já sám jde z nich,
sebe vyvoláním: jsem tu, sdělují.

Já dím víc: spravedlivý spraví;
žehná: že hnán je požehnáním;
v Božím zoru tím čím se v Oku skví  —
Kristem — v deseti tisících klání,
pohledný v očích jiných nežli těch svých
Otci skrz tváře lidstva se všude klaní.
