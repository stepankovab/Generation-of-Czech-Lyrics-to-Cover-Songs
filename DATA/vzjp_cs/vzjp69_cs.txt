ODMĚŘENÉ LÁSKY ZAVRŽENÍ

Miluj, či přezírej mě víc ;
zóny vřelé, či zamrzlé
jsou na mou bolest totéž, sic
jen mírné pásmo snáším zle :
Ten či ten extrém, láska, zloba,
jsou lepší, nežli klidná doba.

Bouři mi přej ; když láskou plá,
jak v zlatém dešti Danaé
smím v slasti plout ; a pokud zlá
mi Přezíravost upřeje
mé supí tužby ; k ráji jen
stačí být z pekla propuštěn.
Korunuj slast, či bol změň v nic :
Miluj, či přezírej mě víc.
