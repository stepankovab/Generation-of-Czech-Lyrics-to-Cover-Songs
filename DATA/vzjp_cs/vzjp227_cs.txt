SMRT JE NICOTNÁ

Smrt je nicotná.
Je nepodstatná.
Jen jsem se na chvíli vytratil do vedlejšího pokoje.
Nic se neděje.
Vše je stále přesně tak, jak bylo.
Já jsem dál já, Ty jsi Ty,
i ten starý život, který jsme tak blaze sdíleli, běží dál, nezměněn.
Vše, čím jsme si byli, jsme si nadále.
Oslovuj a nazývej mě tak, jako vždy.
Mluv o mně s lehkostí, tak jako dřív.
Neměň tón.
Netvař se ustrnule vážně, ani smutně.
Směj se dál těm legráckám, kterým jsme se smáli spolu.
Hraj si, usmívej se, mysli na mě, modli se za mě.
Ať je mé jméno tak samozřejmé, jako vždy.
Ať zaznívá bez námahy, bez nádechu stínu.
Život je nadále vším, čím kdy byl.
Běží dál, jak odjakživa.
Vazby trvají, naprosto nepřerušeně.
Copak je tato smrt něco jiného než drobné nečekané nedopatření?
Měl bych snad sejít z mysli jen proto, že nejsem na očích?
Vždyť na vás čekám; už to bude, zanedlouho,
nedaleko,
hned za rohem.
Vše je v pořádku.
Nic není nazmar; nic není ztracené.
Ještě chvíli a vše bude zase jako dřív.
Jak jen se budeme smát tomu náramnému loučení, až se zase setkáme!
