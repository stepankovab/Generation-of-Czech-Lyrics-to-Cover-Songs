POTÉ

Sejmi plášť, odkryj tvář, nejprv hec,
ať nám dá, umrlec!

Leží tak jako chlap dle svých práv!
Smrtivlády to stav.
Po novém, pohroužen v žití, kdes,
nemá zájem, ni děs
z falše své, pomsty mé, už je ven;
od smyslů odbaven,
vše už skryl vážný, slavnostní vliv
změny té, na podiv.
Ha, co dál, jak má zahladit smrt,
jeho přečin, můj stud?
Jen být zas kluci dva, netuše,
v poli, u salaše:
Urážky, Boží shovívavost,
tehdy snesli jsme dost!

Stojím sám, on má v leže svou zář:
Zakryj tu tvář!
