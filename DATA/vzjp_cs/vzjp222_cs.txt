LÁSKA A SPANÍ

Já spal, za noci odbíjených pnutí
když Lásky sklon nad ložem smutným zjistím
stín, temně žhnoucí liliovým listím,
hlava tuš, hrdlo hladké k nakousnutí,
nad rdění bleď, nad bílou teplo v pleti,
bez rudé, bílé, v dokonalost ústí.
Rty svůdně rozkryla, a hlasem prostým
řekla —  sám nevím, vyjma Slasti znění,
já z jejích lící ústům dopřál medu,
jejího těla pastvou sytil zrak,
ty dlouhé paže, dotyk vroucích dlaní,
bok chvěl se, účes vůní na jih vedl,
stisk lehkých nožek, stehen vláčných tlak,
víček třpyt hloubil duše žadonění.
