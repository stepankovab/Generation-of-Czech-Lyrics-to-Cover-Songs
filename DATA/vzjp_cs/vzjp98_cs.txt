JERUZALÉM

Zdalipak kdysi kráčel On
anglických výšin zelení?
Beránek Boží zda kdy byl
na pastvách hebkých spatřený?

Či zda tvář Božská, nádherná,
rozžehla kopce pochmurné?
Jeruzalém, zda stavěl zde,
kde mlýny stíní, ďábelské?

Podej můj luk, zlatem co plá:
Přines mé šípy toužení:
Mé kopí sem: pryč, mračna zlá!
Můj kočár, výhně tažení.

Neustane mé snažení,
meč v ruce mé dřív neusne,
než vztyčíme Jeruzalém,
v zeleni krásné Anglie.
