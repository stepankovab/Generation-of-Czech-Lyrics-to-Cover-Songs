NAHRÁVKOVÁ VILLANELLA

Vítejte v našem úřadu.
Těší nás, že voláte sem.
Přijdete brzy na řadu.

Tlačítko Jedna, k návodu,
Dvě, nevím, jevím nezájem.
Vítejte v našem úřadu.

Tři, při výluce, výpadu,
Čtyři, když soudíte že lžem.
Přijdete brzy na řadu.

Pět, pro hudební náladu,
Šest, mluvit s drzým člověkem.
Vítejte v našem úřadu.

Sedm, ’mám z šedin pomádu’,
Osm, ’už čekám pod drnem’.
Přijdete brzy na řadu.

Devět, přehrání výkladu,
že služba pro nás vším je, všem.
Vítejte v našem úřadu.
Přijdete brzy na řadu.
