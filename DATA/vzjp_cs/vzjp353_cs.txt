VEŠKERÉ KRÁSNO

Veškeré krásno v zánik míří,
veškeré krásno zahyne,
mládeži, co teď zdatně hýří,
dlaň k haléřům čas napřáhne.

Nádherné dámy v zapomnění
padnou, v prach pouhý zlatobýl,
těla a květy sládnou, v tlení,
důvtip do pavučin se skryl.

Navrať se, lásko! Sladké mládí! —
Však zhurta kvapí slepý čas,
náručí touží, oči hladí,
divé dny srdce lámou snáz.

Navrať se, lásko! Sladké mládí! —
Schne zlatobýlu, kvítí klam,
podzimní déšť už přes ně pádí,
vniveč, vniveč a kdovíkam.
