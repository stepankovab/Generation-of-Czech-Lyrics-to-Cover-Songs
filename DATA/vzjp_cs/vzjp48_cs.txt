UČAROVÁNÍ PODOBIZNY

UPŘU svůj pohled do tvého, kde jen
s lítostí vlastní obraz planout zřím ;
V průhledné slze pak je, utopen,
když níže pohledem svým zamířím ;
Zlobný um kdybys měla,
podoby v pasti abys zabíjela,
kolika způsoby bys sobě vyhověla?

Z tvých sladce slaných slz jsem zpit už, ach,
ač roníš další, je čas abych šel ;
Můj obraz pryč, s ním zmizí pryč vší strach,
že učarováním bych utrpěl ;
A kdybys snímek vzala
přec jeden, uschovala,
bude v tvém srdci, zášti prostém zcela.
