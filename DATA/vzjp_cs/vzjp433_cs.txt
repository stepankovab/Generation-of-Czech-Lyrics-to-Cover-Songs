AMERIKA, PROČ JI MILUJI

Ptáš se, proč zem tu mám tak rád? Vysvětlím, jestli chceš…
Kansaský soumrak snad už znáš, či arizonský déšť?
Plul jsi tůněmi bayou, zřel luisiánských vod?
Znáš San Francisca mlhy, jak se valí na východ?

Znáš zpěvných ptáků hlas, jež halí karolínský hvozd?
Hučení strojů v appalačských lomech znáš už dost?
Co Niagary burácení, chvívá s tebou též?
A břehy Massachusetts, cítíš úctu, když tam jseš…
kde poutníků na Plymouth Rock tam prvně vstoupil krok?
A vzpomeneš si na ně, hledě na newyorský dok?

Sledovals někdy vločku padat v horách Skalistých?
Či mhouřil zrak, jak slunce pálí, z nebes nevadských?
Přáls Columbii zdárný hbitý k oceánu spěch…
Poklonu v Gettysburgu složil… boji za volnost všech?

Kde Tetony se tyčí… viděls tam orla plout?
Co Mississippi laskat břeh, Missouri volný proud?
Pocítils závan zimy od Michiganu vát,
kol břehů příboj hřmící, jak nesčíslněkrát?
Co „Aloha“… hřeje srdce? Ocenils někdy hlas 
u Waimea moře lamu, mručení divých krás?

Aljašky zlato, Everglades… Rio Grande, Maine…snad dost,
jak srdce dychtí, zvedá tep ten uhrančivý skvost.
Ptáš se, proč bych ji miloval?… milionkrát to vím.
Amerika, má nádherná … pod Boha klenbovím.
