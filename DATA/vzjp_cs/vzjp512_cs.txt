NA VÝROČÍ PŘÍRODNÍ KATASTROFY

Našla jsem aligátorka jak plaval
v Perkinsů Bayou včera, a to mezi
louisiánskými kosatci a směsí
zeleno-hnících rákosů, břich vzdouval
na ostrém jasném slunci, bez chyb celý,
šupiny ani, jako krokodýli; hlavou
ne, bradou vzhůru, grimasu měl dravou,
mrtvý, jak mramor, jako sůl byl bílý.
Exotický tak nález radost dává
aťsi je příšernostní sebevíc.
Komářích larev hájemství tak vstříc,
západní břeh tu, hypnotická vřava,
jak stoupá, klesá skřípající lkaní
kobylek v cypřiších. Já svírám v dlani
foťák – než kdyby bouře zabiják
už zítra zpustošil zákoutí snění,
známé a jisté směnil v utrpení —
chaosu smrti pronikavý znak.
