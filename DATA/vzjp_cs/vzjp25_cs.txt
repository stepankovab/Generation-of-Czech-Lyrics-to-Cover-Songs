PŘEBÁSNĚNÍ ŽALMU XII

Pomoz, Pane, zbožní se vytratili,
nechali lotrům zemi, ať ji zřídí:
Není, kdo drží pravdu, právo sdílí,
aniž se bojí, dbaje přízně lidí.
Když rozejdou se dva při rozprávění,
vpravdě co v myslích nosí, slovy tají,
pochlebujíce, v srdcích rozpolceni,
jen vlastní prospěch, postavení hájí.

Ne, Bože, zbav je rtů, co pokroucením
šli lapit čistou duši, neválčící:
Probodni jazyky, co podvržením
důvěru v pravdu vzali, lháři hřmící:
Tak chtějí vládnout, svou všem vůli vnutit,
řečí, jež všad se jemně, kradmo vloudí;
Řka: naše jazyky jsou naše, stačí;
Proč se bát Vyšší Moci, že nás soudí?

Za chudým způsobené porobenství,
pronesl Pán, nebudu dál se zdráhat
vpadnout a rozmést nyní lotrů panství,
vyhnat strach, který muže přiměl váhat.
Jeť slovo Boží ryzí, tříbí, velí,
aniž při zkoušce pozbylo by váhy;
Jak zlato, dříve opustivší doly
sedmkrát prošlo sítem výhně záhy.

A nyní budiž svého slova dbalý,
dobrého muže dbej, co slovo drží;
Jenž slovo nese, chrání je a chválí,
vzdor síle klamů, kterými jej sráží.
Je čas, ó Pane, přiblížit se více;
Lotrů řady sílí, každého dne;
Ti bludnou korouhev následujíce,
odvádí vládu v ruce nehodné.
