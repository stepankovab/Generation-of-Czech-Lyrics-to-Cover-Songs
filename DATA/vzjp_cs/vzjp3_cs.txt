NELÍTOSTNÁ KRÁSKO

I

Váš očí dvou-hrot hned mě zasáhne;
Nevydržím jich krásy bodec dál,
v dychtivé srdce vražen, zásah ťal.

Když vaše slovo léčit nestihne
z mé rány v srdci výhon by se vzňal,
váš očí dvou-hrot hned mě zasáhne;
V dychtivé srdce vražen, zásah ťal.

Přísahám vším, co k vám jen dosáhne,
vás žítí, smrti královnou bych zval;
Při smrti mé, by pravdu každý znal.
Váš očí dvou-hrot hned mě zasáhne;
Nevydržím jich krásy bodec dál;
V dychtivé srdce vražen, zásah ťal.

II

Tak krása vám ze srdce vyhnala
Milost, že nemá smysl o ni stát;
Hrozba váš soucit v okovech má snad.

Nevinná smrt by snad vás pohnula;
Dím naroveň, nepotřebuji lhát;
Tak krása vám ze srdce vyhnala
Milost, že nemá smysl o ni stát;

Běda mi! Příroda ač sehnala
vám tolik krásy, muži nedopřát
byť pro soucit váš porazí ho hlad.
Tak krása vám ze srdce vyhnala
Milost, že nemá smysl o ni stát;
Hrozba váš soucit v okovech má snad.

III

Když od Amora zbyl mi širý pás,
těžko jsem hladověl, jím uvězněn;
Jsa volný již, dám znát, že sen byl jen.

On ať si rce, co chce, ať tak a zas;
Neodporuji, dím jak přesvědčen.
Když od Amora zbyl mi širý pás

těžko jsem hladověl, jím uvězněn;
Amor mě setřel s tabulky své včas,
a je z mých svazků vyhnán zcela ven
navždy; [tam] nejsou další shodných jmen.
Když od Amora zbyl mi širý pás,
těžko jsem hladověl, jím uvězněn;
Jsa volný již, dám znát, že sen byl jen.
