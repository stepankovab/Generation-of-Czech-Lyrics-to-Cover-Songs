NÁDHERNÁ AMERIKA

Ach krásná svou širou oblohou,
vln zlatých kde klas se klaní,
nach, majestát pohoří jež se pnou
nad ovocem štědrou plání!
Ameriko! Ameriko!
Bůh žehnej hojně tobě,
dobro své korunuj bratrstvím
od moře k moře zdobě!

Ach krásná nohami poutníků
jichž strohé, pevné činy
svobodě cestu tu prodraly,
skrz hvozdy divočiny!
Ameriko! Ameriko!
Bůh chraň tě poškození,
prokaž svou duši v soudnosti,
svobodu v práva ctění !

Ach krásná pro své hrdiny
osvobozeneckého boje.
Každýž zem nad se miloval
a milost nad žití svoje!
Ameriko! Ameriko!
Dej Bůh ti zlato ryzí,
až úspěch veskrze šlechetný
nechť božskou přízeň sklízí!

Krásná zem vlasteneckých snů,
jež léta překlenují,
alabastr měst v budoucnu
pak slzy nezamlžují!
Ameriko! Ameriko!
Bůh žehnej hojně tobě,
dobro své korunuj bratrstvím
od moře k moře zdobě!

Krásná oblohy idylou,
vln zlatých kde klas se klaní,
nach, majestát pohoří jež se pnou
nad smaltovanou plání!
Ameriko! Ameriko!
Bůh ušetři ti hoře,
buď duše tvá volná jak vzduch a zem,
a srdcezpěvné moře!

Ach krásná nohami poutníků,
jichž strohé, pevné činy,
svobodě cestu prodraly,
skrz hvozdy divočiny!
Ameriko! Ameriko!
Bůh žehnej tobě blaha,
až prorazí v divokých myšlenkách
stezky, poutníků snaha!

Ach krásná bájnými hrdiny
osvobozeneckého boje,
když tu a tam lidem ke službám
dali životy svoje!
Ameriko! Ameriko!
Bůh posvěť tvoji věc,
ať sobců zisk víc nešpiní
svobodných praporec!

Krásná zem vlasteneckých snů
jež léta překlenují
alabastr měst v budoucnu
pak slzy nezamlžují!
Ameriko! Ameriko!
Bůh ať tě konejší,
než šlechetnější zas oslaví
výročí světlejší!
