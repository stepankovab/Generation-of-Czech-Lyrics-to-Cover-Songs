ACH CO TAK ZVUČÍ

Ach co tak zvučí, až radostně, slyš
     v údolí bubny víří, víří?
Jen rudí vojáci, drahoušku, víš,
     vojsko se blíží.

Ach co se blýská tam, jasně to zříš
     daleko odsud, svítí, svítí?
Záblesky na zbraních, drahoušku, víš,
     jdou lehce, hbití.

Ach co vše chystají s výbavou, s níž
     vlečou se, v
době ranní, ranní?
To jsou jen manévry, drahoušku, víš.
     Či varování.

Ach proč jdou od cesty odzdola, výš
     pročpak směr otáčí, rázem,
rázem?
Snad změna rozkazů, drahoušku, víš.
     Proč klekáš na zem?

Ach nejdou na zákrok k lékaři spíš,
     nestrhnou za uzdu koně, koně?
Nemají raněné, drahoušku, víš.
     To není pro ně.

Ach a co farář, vlas bělostný již,
     není to o něm, není, není?
Už prošli kolem něj, drahoušku, víš,
     bez navštívení.

Ach a co sedlák, co pobývá blíž,
     on bude cílem, lstivý, lstivý?
Obešli statek už, drahoušku, víš,
     běží jak diví.

Ach kam to spěcháš? Přec neodcházíš!
     Falešné sliby, dosud, dosud?
Však, máš slib lásky mé, drahoušku, víš,
     leč musím odsud.

Ach zámek zlomen a třísky jen z vrat,
     u brány otáčí, točí, točí;
Po fošnách cval jejich přetěžkých bot
     a žár jejich očí.
