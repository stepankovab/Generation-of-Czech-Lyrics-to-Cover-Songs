NA STARÉ ČASY

Refrén:
Na staré časy, brachu můj,
na starodávný čas,
dejme si pohár vlídnosti,
ať žije starý čas,
1.
Snad starou známost nechat být,
paměti napospas?
Než starou známost nechat být,
ať žije starý čas.
2.
A jistě žejdlík utáhneš!
A já svůj, nadoraz!
A dáme sklenku vláhy, též,
na starodávný čas.
3.
Však my dva tudy běhali
sbírali sedmikrás;
pak dost se potrmáceli,
jak utíkal nám čas.
4.
My dva tu v říčce brouzdali,
od rána, než den zhas;
než moře dál nás rozdělí
jak v uplynulý čas.
5.
Tak ruku ber, můj příteli!
Tu svou mi podej, tas!
A číše aby zvedaly,
na časy staré zas.
