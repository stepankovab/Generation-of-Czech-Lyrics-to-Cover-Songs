JISTÝ UM

Ztrácet. Lze lehce zvládnout provedení.
Tolik až věcí zdá se plno snahy
ztratit se, že to katastrofa není.

Ztrať něco dnes! Přijmi to nervů chvění,
po klíčích shon, hoďky čas v háji drahý,
Ztrácet lze. Lehce zvládnout provedení.

Pak pokroč dál a ztrácej v urychlení:
místa a jména, cíle, vlastní tahy
krajinou. Vždyť to katastrofa není.

Matčiny hodinky! Vzdor oblíbení,
předposlední z tří bydlišť mizí záhy.
Ztrácet lze lehce, zvládnout provedení.

Dvě města pryč, co dřív se nedocení.
Panství, dvě řeky, kontinent neblahý,
chybí mi. Leč to katastrofa není.

 —  I Tebe… (s úsměvem a bez zaklení,
líbezné.) Nelhat. Jasné je bez úvahy,
ztrácet lze lehce zvládnout. Provedení,
ač zdá se (piš si!) katastrofa není.
