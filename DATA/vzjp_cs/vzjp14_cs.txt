XLVIII

NEVINNÝ lístku, který krutá dlaň
  jala za předmět zloby: a to žeť,
  než čas si dát tě pojmout, vrchní daň
  lačnému ohni vrhla za oběť.
Zasloužils sobě lepší odevzdání,
  než kacířům je osud určený:
  byť bludu, zrady neměls v sobě zdání,
  byls pážem pána, křivě nařčený.
Ten v tebe svěřil celý žalu vklad,
  bys jeho srdce tíhu vynášel:
  až k ní tě vyslal, té si stěžovat,
  při skonu bolu soucit nedošel.
Žij věčně dál, i když má jiné přání,
  potázán se zlou, pěj jen chvály na ní.
