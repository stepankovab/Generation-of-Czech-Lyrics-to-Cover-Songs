LEDA A LABUŤÁK

Bouchnutí: dále bijí křídla obří
nad dívkou v mátohách, jíž stehna hladí
mázdry blan temna, zobák šíji drží,
bezmocná ňadra jímá ke své hrudi.

Jak děsem zchablé prsty mají tlačit
od klínu chloubu opeřené moci?
Jak tělo, v bílé vřavě nemá začít
souznít s bušením v cizím, divém srdci?

Záchvěv v krajině stydké na znamení
dobyté hradby, krovu věže vzplání
a Agamemnon mrtev.
V zaujetí,
jak vzdušné šelmy krev se umně pění,
nabyla z jeho síly ku poznání
než ji zchladnuvší zobák nechal býti?
