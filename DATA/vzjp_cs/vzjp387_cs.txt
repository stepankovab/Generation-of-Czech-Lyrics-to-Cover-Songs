NAZÍ A NUDISTÉ

Mně přijde, naháči a nudisté
(což lexikografové zajisté
mají za synonyma k vyjádření
stavu holé absence ošacení
čí pokrývky) se liší k poznání,
jak láska od lží, pravda a umění.

Milenců beze studu pohlížení
na nahá těla hřeje k potěšení;
Hippokratické oko v nahotě
vidí anatomii v podstatě;
a nahotou se blýští Bohyně,
jsouc na lvu mezi muži vládkyně.

Nudisté smělí jsou a vládnou lstí,
jež provinilé zraky nepustí.
S kejklířů obratem však zahalí,
rétorsky, um být k šatstvu nedbalí,
přidavše úsměv pseudo-nábožný,
posměch, jak naháči jsou nemožní.

Tak naháči, kteří se utkají
s nudisty, porážku jen poznají;
však, když jdou spoře spolu na večnost
trništěm mrtvých, nahá skutečnost,
že náhončí se blíží, Gorgoni,
nudisty obnaží, až žadoní!
