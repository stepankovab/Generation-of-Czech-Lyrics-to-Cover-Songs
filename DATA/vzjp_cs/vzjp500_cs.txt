RIO COLORADO R.I.P.

Štěrčí přízrak se po pustině plazí,
kde žízeň země posměch mraků plodí,
vlečou háv polosrážek deště, shází
kapky co nedopadnou. Štír vrh rodí
na loži z písku, dně, kde řeky není,
neb proti proudu sytí obrů ssání
do zpitých pupků, vleže, přesycení
řečištní krví. Po proudu, vysýchání,
vyprahlá napajedla k nebi zejí,
bahenná ústa zuby z kůstek cení,
po tažných ptácích, slet, bez nalezení
pražádné vody. Jak zemřít ošklivěji  —
v pasti pouště, daleko od pobřeží,
kde štěrčí přízrak vraždy řeky leží.
