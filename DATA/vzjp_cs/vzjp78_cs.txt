RADA NUZNÝM VERŠOTEPCŮM

Veršovci v hadrech, zhrzeni,
z podkroví sem hned, hbitě;
Rýmaři, na smrt zrozeni,
listů, bez vazby nitě;

Mám pro vás trik, jak k úspěchu;
neobyčejný, boží:
Oživí výplod bezduchý,
než zabalí v něj zboží.

Dejte své verše vytisknout,
důkladně usušte je;
Curll ať jen dbá je rozepnout,
nejširší lemy přeje.

Sporý Pope uvítá je dost,
půjčte; Až brk svůj zdvihne,
 cení je nad obálek štos,
k vášni své prapodivné.

Až Pope vám lemy zaplní,
půjčené zpět brát spějte;
Curll ať vám měšce naplní,
za své je vydávejte.
