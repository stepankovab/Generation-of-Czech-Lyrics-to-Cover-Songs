MŮJ MILÝ MÁ MÉ SRDCE, JEHO JÁ

Můj milý má mé srdce, jeho já,
výměnou rovnou, jedno za druhé.
Já jeho chráním, mého on si dbá;
nebylo směny dřív, tak předrahé.
    Svým srdcem ve mně sám je se mnou spjat,
mým srdcem, v mysli smyslů nabývá;
má rád mé srdce, měl jej za poklad;
já cením jeho, ve mně přebývá.
    Do srdce pohledem mým zasažen:
do mého přešlo od něj zranění;
že ze mne bolestí byl postižen,
mám cit pro jeho srdce trápení;
    Rovnaký bol, ta změna šťastlivá:
    Můj milý má mé srdce, jeho já.
